MAX TAILLEUR (DUTCH)

Het nu volgende komt uit het boekje " geloof me " dat werd geschreven
door MAX TAILLEUR .

                               GELOOF ME
                               ---------

Evenmin als het te verklaren valt waarom de mensen zich met sex 
amuseren, moet men proberen een mop te analyseren.
Sex en humor komen in zoverre met elkaar overeen dat beide even lang
bestaan - zolang als de mensheid zelf.
Zonder sentimenteel te worden kan men constateren dat de seksuele tradities
langer zullen blijven bestaan dan de joodse humor met zijn tradities.
Ook buiten Israel zal het joodse leven met zijn eeuwenoude gebruiken nog wel
enige tijd blijven bestaan, maar de tijd waarin bijvoorbeeld een stad als
Amsterdam doordrenkt was van joodse humor is voorgoed voorbij.
De ouderwetse gein heeft plaats gemaakt voor de computer, die alles kan,
behalve datgene waaruit de joods humor is voortgekomen: huilen en lachen.

Er bestaan joodse moppen die hun oorsprong vinden in het eerste verhaal van
de bijbel, het boek Genesis. Zoals deze:


               Terwijl de dieren de ark van Noach binnengaan,
               zegt een kip tegen een haan:
               'Dat hij ons meeneemt begrijp ik, maar 
               waarom hij als vrome jood twee varkens mee-
               neemt, daar kan ik geen hoogte van krijgen."


Als ik alle moppen die het jodendom van de oudheid tot heden heeft voortge-
bracht, zou moeten opschrijven, zou het een standaardwerk in twintig delen
worden.
Nog een voorbeeld dat voortspruit uit het oude testament:


               Op de hielen gezeten door de Egyptenaren,die er
               op uit zijn hen te vernietigen, staat Mozes met
               zijn volk aan de oever van de Rode Zee.
               De joden weten zich geen raad en Appie Jonas,
               die tot op dat moment hun public relations heeft
               verzorgd, vraagt aan Mozes: 'Wat nu ?'
               Mozes kijkt bezorgd over de onafzienbare water-
               vlakte, maar plotseling klaart zijn gezicht
               op en hij zegt tegen Appie: 'Als ik nou eens mijn
               rechterhand ophef en met dat gebaar het water van
               de Rode Zee kan scheiden ?. Dan kan mijn volk er
               doorheen lopen en daarna zorg ik ervoor dat het
               water zich weer aaneensluit en alle Eguptenaren
               verdrinken.'
               Appie kijkt Mozes ongelovig aan en zegt:
               ' Als je dat voor elkaar krijgt, zal ik ervoor
               zorgen dat je tien volle pagina's in het
               Oude Testament krijgt.'


De volgende mop is niet ontleend aan de bijbel, maar degene die hem goed 
begrijpt, zal er de wijsheid van de taalmoed in terugvinden.


               Een oude man komt bij de dokter en zegt: 'Dokter,
               ik voel me niet goed.'
               De dokter onderzoekt hem en zegt: 'Meneer Cohen,
               u bent kerngezond, u wordt negentig.'
               'Maar dokter, ik ben negentig,' luidt het ver-
               baasde antwoord van Cohen.
               De dokter is daardoor echter allerminst uit het
               veld geslagen en antwoordt prompt:
               'Nou, wat heb ik u gezegd ?'


U zult er niet om schaterlachen, het is een duidelijk voorbeeld van joods
'gein'. Wat vindt u van de volgende, hoogst actuele mop ?.


               Twee dagen na de opening van de Floriade komt
               Bram Moos tegen en zegt:
               'Eergisteren is de Floriade geopend.'
               'Wat jammer ' antwoordt Moos.
               'Had me dat maar een paar dagen eerder gezegt;
               dan had ik een bloemetje gestuurd.'


Evenals de volgende mop, blijkt hieruit dat er ook onze tijd nog joods 
humor mogelijk is.


               Het was de dag van de grote cupfinale tussen
               Ajax en Inter Milan.
               Moos en Bram liepen tussen de duizenden die 
               op weg waren naar het Rotterdamse Feijen-
               noordstadion.
               Als er een begrafenis voorbijkomt, neemt Moos
               eerbiedig zijn hoed af en blijft staan tot 
               de stoet gepasseerd is.
               Bram kijkt zijn vriend vol bewondering aan
               en zegt:
               'Dat was een heel mooi gebaar van je.'
               Moos knikt een paar keer beamend, gaat dan
               verder op weg naar de wedstrijd en zegt
               zuchtend:
               'Mag ik, ik was vierendertig jaar met haar
               getrouwd !'


Tegen degenen die dit als een sick joke beschouwen, zou ik willen opmerken
dat het een voorbeeld is van onder alle omstandigheden blijven lachen.

Humor is de reddingsboei in de stroom van het leven; velen zijn gered door
onder alle omstandigheden te blijven lachen.
Tegenwoordig wordt er te weinig gelachen, een bewijs van het feit dat
welvaart niet altijd gelukkig maakt.
De armoede met zijn verdriet, maar ook met zijn humor, heeft plaats gemaakt
voor de welvaart met zijn zorgen.
Er zit veel waarheid in de mop van Moos die tegen Bram zegt:


               'Ik heb goed geboerd en hoef nooit meer iets
               te doen. Ik kan me de beste dokters
               permitteren.'


Of een variant hierop:


               Bram: 'Hoe komt het toch dat Herman helemaal
               aan de grond zit ?'
               Moos: 'Hij heeft zijn hele leven lang zijn 
               gezondheid opgeofferd om geld te krijgen en
               daarna al zijn geld opgeofferd om gezond te
               worden.'


Als ik beweer dat men om dit soort moppen lacht als een boer die kiespijn
heeft, omdat men de waarheid ervan liever niet wil inzien, zal men 
natuurlijk zeggen : 'Dat is een theorie van Max Tailleur.'
- Maar wat is theorie ? Ook daar bestaat een mop over:


               Een professor zet tijdens een college een 
               kikvors op zijn lessenaar en zegt:
               'Spring!'
               Nadat het dier een enorme sprong heeft
               gemaakt, trekt de prof de twee achterpoten
               uit en zegt opnieuw:
               'Spring!'
               Ditmaal kan het arme dier zich natuurlijk
               niet meer bewegen en de hooggeleerde richt
               zich tot zijn studenten met de woorden:
               'Dames en heren, ik heb u zoeven met dit
               experiment aangetoond dat mijn theorie 
               juist is.
               Ik heb u namelijk laten zien dat een kikker
               doof wordt, als men zijn achterpoten
               uittrekt.'


Theorieen vormen in onze moderne wereld enorme problemen en struikel-
blokken. Iedereen heeft zijn eigen ideeen, zijn eigen theorieen, iedereen
wil gelijk hebben. Ik zou willen zeggen: 'Lach meer.' Kijk naar de oude
tradities, de oude mildheid en verdraagzaamheid.'
En dat is de reden waarom dit nieuwe boek van mij er uitziet als een klein
gebedenboek of een bijbel.

Blader het elke morgen als u wakker wordt, of 's avonds voordat u gaat 
slapen, even door. Glimlach of lach erom.
Maar een ding: geniet van de moppen, analyseer ze niet. Ik heb dat wel ge-
daan, ik heb uit de onuitputtelijke joodse humor een bewuste keuze 
gemaakt , omdat het nu eenmaal mijn vak is u aan het lachen te maken.
Geloof me!



                                               Max Tailleur
                                               Amsterdam, 13 oktober 1972



DIT ARTIKEL IS OVERGENOMEN UIT HET BOEKJE " GELOOF ME " DOOR VIGO
                                                                            
                          ÿÿÿÿÿÿÿÿÿÿÿÿÿÿÿÿÿÿ
                         
                            WORDT VERVOLGD.  
                          
                          ÿÿÿÿÿÿÿÿÿÿÿÿÿÿÿÿÿÿ
---------------------------------------------------------------------------

