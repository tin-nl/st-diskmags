ATARI DEALER(S)
~HANDS.FIL~
ATARI DEALER(S) door Heavy G of The ATARI Boys.

Dit artikel berust op mijn persoonlijke bevindingen en 
mening en hoeft daarom geen correct beeld te geven van de 
betreffende computerzaken. In het algemeen heb ik weinig 
ervaringen met ATARI dealers daar ik bijna al mijn hardware 
koop bij DATA SKIP te Gouda. Maar toch heb ik ook mijn 
mening gevormd over een paar andere zaken.

DATA SKIP

Ik heb alleen maar goede ervaringen gehad met DATA SKIP.
Ze zijn erg klantvriendelijk en staan altijd open voor een 
praatje. Daarbij komt nog dat ze zich echt inzetten voor ATARI 
(tenminste die indruk krijg ik).

Voorbeeld.

Op de beurs in Utrecht jl.  heb ik bij hun een  FALCON 
monitor switchbox van Atin electronics gekocht. Bij 
thuiskomst bleek dat ding dus voor geen meter te werken 
(geen beeld op zowel mijn SCART TV en SVGA monitor). Dus 
terug naar DATA SKIP waar ze het ding zonder enig 
tegenstribbelen omruilde voor een andere. Maar helaas deze 
was ook niet goed, hij gaf dan wel goed beeld op de SVGA 
monitor maar niet op mijn SCART TV waar het beeld zonder 
kleur en totaal gedistort werd weergegeven. Wij weer terug 
naar DATA SKIP waar het ding met een vriendelijk praatje 
weer werd omgeruild. Maar, je voelt het al aankomen, ook 
deze had dezelfde kwalen als de tweede. Ach ja toch maar is 
proberen met de ATARI SC1224 monitor van mijn broer... he 
geen gedistort beeld meer, maar het is toch jammer dat de 
kleur wit nu net zo grijs is als de behuizing van de 
monitor m.a.w. het beeld was veel te donker (ook als je de 
monitor op z'n helderst zette).Dus gingen we weer terug 
naar DATA SKIP waar ze nu toch wel vonden dat het zo niet 
langer kon en toen besloten om het ding terug te sturen 
naar Atin. Na zo'n 7 weken werd het ding weer naar ons 
terug gestuurd (Atin is echt wel snel). Maar ook nu was er 
niks veranderd.

------------------------------------------------------------

Ondertussen hadden we een brief naar Atin geschreven over 
onze problemen. We hadden daar ook een brief op terug 
gekregen waarin ze eerst vertelden dat de ontwikkeling van 
de FALCON switchbox niet over rozen verliep maar dat ze 
uiteindelijk een goed uitontwikkeld produkt op de markt 
hadden gezet. Daarna schreven ze dat er wel meer dan 320 
gebruikers aan ons voor gingen die dat artikel hadden 
aangeschaft. Waarbij ze wel wilden toegeven dat het 
merendeel van de gebruikers het ding gebruikten met een VGA 
en een monochroom monitor. (Waarom mag Joost weten want je 
kan monochroom toch gewoon op VGA draaien). Als toegevoegde 
opmerking werd er geschreven dat het RGB-signaal dat uit 
een ATARI computer komt niet altijd gelijk is en dat er ook 
een scala scart kabels in omloop zijn met of zonder 
weerstandjes die wellicht mijn mening zouden aantasten. 
(yeah, right zonder switchbox werkt alles goed en dan zal 
het aan m'n kabel liggen, SODEMIETER OP!! met die k*t 
smoezen) Dan schrijven ze "Al met al een RGB situatie die 
meer gezien moet worden als noodsituatie.". (Welke RGB 
situatie de mijne of in het algemeen?) Tot slot gaat hij er 
van uit dat ik tevreden zal zijn met dit produkt. (Nou niet 
dus)
------------------------------------------------------------

Maar goed we gingen dus met de switchbox onder onze arm 
weer terug naar Gouda. Bij DATA SKIP vonden dat het nu wel 
te bar werd met die stomme switchbox en bood ons het geld 
terug wat we dan ook met veel blijdschap aannamen. Nadat we 
hem op de hoogte hadden gesteld van de brief van Atin wilde 
hij die ook wel even lezen waarna hij ook besloot dat de 
brief niet echt verhelderend was. Na nog wat gepraat te 
hebben gingen wij weer tevreden richting huis. 


Jullie moeten nou niet denken dat ik gelijk anti Atin ben 
want ze zijn  nog een van de weinigen in Nederland die 
hardware ontwikkelen voor ATARI en ik denk dat die 
switchbox toevallig een (grote) fout van ze is geweest.

////////////////////////////////////////////////////////////

Een ander voorbeeld is toen ik, bijna een jaar geleden, 
mijn FALCON kocht bij DATA SKIP. In die tijd had je FALCONS 
met maar 65Mb harddisks en dat vond ik toch te weinig en 
wilde er een met een 130 Mb harddisk. Deze was op dat 
moment niet leverbaar maar werd op niet te lange termijn 
verwacht. Toen ik later eens informeerde waren de FALCONS 
standaard met 84Mb uitgerust en ze boden me aan om zo'n 
FALCON mee naar huis te nemen en wanneer de 130Mb's 
beschikbaar waren om dan terug te komen om de harddisk te 
verwisselen. Dit vond ik zeer aardig aangeboden maar ik 
bedacht toen dat je later beter een externe SCSI drive kon 
kopen. Ook was op dat moment het vervoer een probleem en om 
nou met mijn mooie FALCON met bus en trein van Amstelveen 
naar Gouda en weer terug te reizen gaat me wat te ver.

Zoals jullie wel zien ben erg positief over DATA SKIP. Ze 
doen echt hun best om de klant tevreden te stellen en 
zetten zich in voor ATARI. Zo hebben ze veel gedaan voor de 
LYNX club ((Die helaas al een tijd is opgeheven, zonder dat 
ze dat overigens officieel aan ons hebben laten weten).

Over ACN heb ik wel wat aan te merken.
Hoewel ACN een prima blad (ATARI ST NIEUWS) uitbrengt en 
daarbij de ATARI bezitter in gelegenheid stelt om 
commerciele spellen ( helaas nog bijna geen ECLIPSE of 
Thalion ) en hardware bij ze te bestellen, wat in ons land 
zeker geen overbodige luxe is. Op de eerste plaats plaatst 
ACN screenshots bij hun P.D. software die er niet in thuis 
horen. Zo gebruiken screenshot van commerciele spellen en 
die zijn dan vaak niet van een ATARI afkomstig maar van 
Amiga, pc en misschien zelfs van neptendo. Het gebeurt ook 
vaak dat de diskettes niet goed gekopieerd zijn zodat je ze 
weer moet terug sturen. Dit komt waarschijnlijk door de 
BLITZ kopieer kabel die ze gebruiken, deze is niet echt 
betrouwbaar.

Verder wil ik nog mensen waarschuwen over de versneller 
Highspeed 40. In de ACN bespreking wordt dit gezegd: "Het 
verhogen van de pixel-frequentie  heeft als gevolg dat de 
video processor resoluties kan genereren waar pc-gebruikers 
jaloers op zijn. De gebruiker moet dan wel beschikken over 
een monitor die deze resoluties kan weergeven, zoals een 
SVGA Multisync-monitor.". Er wordt echter NIET bij vermeldt 
dat met deze versneller ingebouwd je FALCON helemaal niet 
meer met je RGB monitor werkt. Gelukkig kon mijn broer, die 
meer inzicht heeft, de versneller zo inbouwen dat ik hem 
helemaal kan uitschakelen zodat mijn FALCON weer in zijn 
oude staat verkeerd. Let wel op dat dit niet in de 
versneller zit ingebouwd en dat je deze modificatie zelf 
moet verzinnen omdat er in de gebruiks aanwijzing niets 
over vermeld staat.

Verder heb ik geen kwaad woord te vertellen over ACN die 
naar mijns inzien goed werk verricht.

////////////////////////////////////////////////////////////

Het adres van DATA SKIP

Data-Skip
Oosthaven 58
2801 PE Gouda
Tel. 01820-20581
Fax. 01820-22724

////////////////////////////////////////////////////////////
 
