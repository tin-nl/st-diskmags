KRITIEK WINKELS 
~DUST.FIL~
--------------------
KRITIEKEN OP WINKELS
--------------------


Na het lezen van Slimer's artikel heb ik enorme zin om mijn gal 
te gaan spuwen over alle winkels waar ik ooit slecht behandeld 
ben (met of zonder eigen schuld maakt mij nu niet uit). Ik zal 
maar een lijst beginnen, hoever ik kom zie ik nog wel.


- ZYZtm Computer Division Europe, Duiven (bij Arnhem).
In de advertentie stond letterlijk: "Aanstaande zaterdag testdag 
bij ZYZtm, kom langs met uw software en test uw nieuwe systeem". 
Toen ik 15 minuten lang had staan te pielen met CrackArt op een 
leuke TT, vond een of andere zeikerige verkoper het tijd om mij 
met mijn stapel schijven de als winkel dienstdoende fabriekshal 
uit te trappen. Toen ik hem de uitgeknipte advertentie liet 
zien, zei hij dat ik of toch te weinig geld had om iets te kopen 
(dat was niet waar) en dat de advertentie alleen gold voor PC's 
(kon ik nergens zien). Toen ik een kwartier later terugkwam van 
de Jan Patat was mijn plastic Attalos tas met boodschappen 
gejat. De verkoper die zich net een onwijze eikel had bewezen 
vond het nog nodig om te vragen of ik mij "een uur op de plee 
had verborgen?", waarna ik hem volkomen de ziekte heb 
gescholden.


- MegaWorld, Arnhem.
Ik vraag aan de verkoper: "Verkoopt u ook printerpapier?". De 
lolbroek zei terug: "Ja, maar niet langer als twee meter!" (het 
is misschien handig te weten dat ik 204 cm lang ben). Toen ik 
vervolgens buiten de bak met foldertjes semi-per ongeluk omver 
liep voelde ik mij totaal niet schuldig.


- ACN, Haarlem.
Geen echte winkel, maar toch kun je niet vaak genoeg waarschuwen 
tegen deze hufters. Ik belde ze op om te vragen of ze misschien 
wat schijven met demo's hadden. (Dit was in mijn absolute 
begintijd). Een of andere Willem verzekerde mij 5 compleet 
nieuwe Engelse demo's op te kunnen sturen voor fl. 25,-. Geen 
gekke prijs, want een schijfje kostte toen fl. 3,-. Toen drie 
weken later de postbode mijn moeder 50 piek afhandig had 
gemaakt, bleek ik twee ouwe Duitse animaties en de BIG demo 
gekocht te hebben. ACN opgebeld, Willem was de hele dag in 
Limburg. Een kwartier later belde ik op en kreeg Willem aan de 
lijn, die mij beloofde nieuw spul op te sturen. Ondanks enkele 
malen bellen heb ik tot op heden niks gehoord.


- Byte, Nijmegen.
Ik: "Verkoopt u ook Atari-muizen?". De verkoper: "Nee, maar 
misschien kun je ze vangen aan de overkant." De Byte in Nijmegen 
zit in de buurt van een Chinees restaurant. De sukkel had een 
lollige bui. Ik niet meer daarna.


- V & D, Arnhem.
Na 6 Siemens TV's te hebben geprobeerd gaven ze eindelijk toe 
dat de SCART-ingang op die rotdingen niet volledig was. Een half 
uur later had ik bij de Expert op de hoek een Grundig gevonden 
die wel goed was, en een verkoper die wist waarvoor SCART was 
uitgevonden.


- Bruna, Zevenaar.
Ik: "Hoeveel kosten diskettes hier?". De verkoopster: "Te veel 
voor jou en het is hier godverdomme ook geen bibliotheek!". Ik 
had vlak daarvoor 5 minuten in de nieuwe STFormat staan te 
lezen. Vriendelijk als ik ben voegde ik haar nog toe dat ik het 
knap vond van een domme teringsnol zoals zij dat ze door had dat 
we niet in een bibliotheek stonden.


- MusicShop, Emmerich, Duitsland.
De beheerder, met een dikke sigaar in de mond, schreeuwde mij 
met Duitse grundlichkeit naar buiten omdat er binnen niet 
gerookt mocht worden. Maar ja, ik was natuurlijk zo'n domme 
Kaesekopf die dat niet wist.


- Claus Sport, Doetinchem.
Op mijn vraag of ze ook schoenen in mijn maat hadden (48-49) zei 
de verkoper dat de kajak's nog niet binnen waren. Ik heb hem 
toen verzocht om een eind op te rotten en een echte verkoper 
voor me te halen. Toen bleek dat hij toch echt de chef was heb 
ik hem als gore teringlijer bestempeld en ben naar een normale 
zaak gegaan.

Zo, dat was weer eens lekker afreageren. Misschien later meer, 
of misschien eens iets positiefs over een winkel. Dat zou ook 
wel eens leuk zijn.
~GREEN.PAL~

Havoc 1994.
