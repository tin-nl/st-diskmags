MAX TAILLEUR ( 2 )


Dit is vervolg van het boekje "GELOOF ME" dat ik in diskmagazine nr.2 heb
geschreven. In dit deel en volgende delen komen er allen moppen. Dus dat
wordt lachen gieren en brullen.....

Hier komen ze...

----------------------------------------------------------------------------

                                 POLITIEK
                                 --------
               Marcus Bakker, de fractie voorzitter van de
               CPN, lag met een zware griep in bed.
               Na vier dagen ontving hij een telegram
               van mr. Van Thiel, de voorzitter van de
               Tweede Kamer :

               'DE KAMER WENST U MET 86 STEMMEN VOOR EN
               64 TEGEN VAN HARTE BETERSCHAP.'

----------------------------------------------------------------------------

                                  HEMEL
                                  -----
               Een dominee kwam een rabbijn tegen, die
               hij niet erg mocht.
               'Ik droomde vannacht dat ik in de joodse
               hemel was, Nou, het was me daar een 
               lawaai; iedereen liep te schreeuwen,
               handelaren maakten ruzie en op alle wegen
               was het een grote chaos van door elkaar
               krioelende mensen.'
               'Zo?' zei de rabbijn glimlachend.
               'Eigenaardig. Ik droomde dat ik in uw hemel
               was, maar dat was dan wel heel iets anders.
               Overal bloemperken, rust, prachtige huizen..'
               'En de mensen?' vroeg de dominee.
               'Mensen?' antwoorde de rabijn verbaasd.
               'Er waren geen mensen.'

----------------------------------------------------------------------------

               Moos schudt woedend zijn vriend Bram
               door elkaar en brult: 'Vuile smeerlap'
               ik heb gehoord dat je achter mijn vrouw
               aanzit... Ik zal je....'
               Plotseling zwijgt hij, betast de stof van
               Brams kostuum en vraagt:
               'Bij wie heb je dat pak laten maken?'

----------------------------------------------------------------------------

                          BRAM DE STOTTERAAR
                          ------------------

               Bram loopt met zijn vriend Moos op straat
               en zegt plotseling:
               'Kkkijk daar, wwwwat een schoonhhheid vvvan
               een mmmmeisje.'
               'Waar dan?' vraagt Moos.
               'Te lllaat, ze ging net die wwwinkel in.'
               Even later zegt Bram weer:
               'Kkkijk eens, wwwat een mooie auto.'
               'Waar?' vraagt Moos.
               'Hij ggging net de hhhoek om.'
               Na vijf minuten begint Bram weer.
               'Kkkijk eens, wwwat...'
               'Ja,' zegt Moos geirriteerd, 'ik heb het al
               gezien.'
               'Als je het gggezien hebt,' antwoordt Bram
               verbaasd, 'wwwaarom heb je er dan in
               gegegetrapt?'

----------------------------------------------------------------------------

                              HAUTE COUTURE  
                              -------------

               Een vrouwelijk lid van de Amsterdamse jet-set
               kwam nerveus bij Max Heymans binnenlopen en
               zei:
               'Max, ik heb vanavond een party bij de Orlows.
               Je moet a la minute een hoed voor me maken;
               een creatie zoals nog nooit iemand heeft gehad.'
               'Engel, ik maak een dot, ik maak een knalchapeau,'
               zei onze modekoning en begon meteen vele meters
               roze lint om het hoofd van zijn bezoekster te
               draperen. 'Beeldschoon,' zegt de vrouw,als ze
               na tien minuten het resultaat bewondert.
               'Hoeveel ben ik je schuldig?'
               'Vierhonderd gulden.'
               'Vierhonderd gulden?!' herhaalt de vrouw verbaasd.
               'Maar het is gewoon lint!'
               Zonder een woord te zeggen begint Max het lint
               af te wikkelen en geeft het haar met de woorden:
               'Hier dot, het stuk lint krijg je voor niets.'

----------------------------------------------------------------------------

                              TRANSPLANTATIE
                              --------------

               Een Israeli wil graag een hersentransplan-
               tatie ondergaan en vraagt de chirurg naar de 
               kosten.
               Deze wijst naar een rij flessen en zegt:
               'Hier heb ik de hersenen van een Jordanier,
               die kosten $ 100.'
               'En deze?' vraagt de Israeli, wijzend naar
               een andere fles.
               'Die zijn van een rus en kosten $ 500.'
               De patient schudt het hoofd en vraagt
               de dokter of hij niet iets bijzonders heeft.
               'Jawel,' zegt de dokter,'maar dat gaat je 
               heel veel kosten. Hier heb ik de hersenen
               van een Egyptische generaal die in de oorlog
               is gesneuveld. Ze kosten $ 50.000.'
               'Wat zegt u?' vraagt de Israeli verbaasd.
               'Hoe komt dat?'
               Zegt de chirurg:
               'Omdat ze vrijwel niet gebruikt zijn.'

----------------------------------------------------------------------------

                                 SCHAKEN
                                 -------

               Een man komt een cafe binnen dat geheel ver-
               laten is. In een hoek zit de eigenaar een
               partijtje schaak te spelen met een hond.
               Het dier neemt de koningin in zijn bek,
               verplaatst het stuk en begint dan met zijn
               staart te kwispelen en uitgelaten te blaffen,
               waaruit de bezoeker duidelijk 'schaak' meent te
               kunnen opmaken.
               'Wat hebt u daar een bijzonder verstandige
               hond,'zegt hij.
               De cafe-eigenaar kijkt van het bord op, haalt
               zijn schouder op en zegt dan:
               'Niet zo bijzonder. Ik win drie van de vijf
               partijen.'

----------------------------------------------------------------------------

                             SLAPELOOSHEID
                             -------------

               De oude Bram van Praag leed aan hardnekkige
               slapeloosheid. Zijn zoon, die hem al naar
               allerlei doktoren had gestuurd, vroeg hem:
               'Vader, mag ik er eens een hypnotiseur bij
               halen?'
               'Als je dat leuk vindt,' zei Bram schouder-
               ophalend,'ga je gang.'
               En zo kwam er een man met koolzwarte ogen,
               die hem in bed liet liggen en met een 
               donkerbruine stem zei:
               'Ik ben uw meester; als ik zeg: "slaap" dan
               gaat u slapen, want ik bezit de kracht om u
               in slaap te brengen. Uw oogleden worden
               zwaar en dan gaat u slapen, slapen slapen...'
               En daar lag Bram, met zijn ogen dicht op
               bed. Terwijl de hypnotiseur met een
               superieure glimlach zijn wijsvinger op zijn
               lippen legt, fluistert hij tot de zoon:
               'Ik ga nu weg, maar kom morgen terug.'
               En op zijn tenen verliet hij de slaapkamer.
               Vertederd keek de zoon naar zijn vader, die
               behoedzaam een oog opendeed en plotseling zei:
               'Is die mesjoggene weg ?'

----------------------------------------------------------------------------

                                  ADVIES
                                  ------

               Drie vrienden zaten op een terrasje en bespraken
               wat ze zouden doen als de dokter hun zou zeggen
               dat ze nog drie maanden te leven hadden.
               'Ik,' zei de eerste,'ik zou al mijn zaken ver-
               kopen, naar de Riviera gaan en leven als een
               vorst. Elke dag en elke nacht zou ik een andere
               vrouw nemen.'
               'Ik,' zei de tweede,' ik zou naar een reisbureau
               gaan en een wereldreis van drie maanden maken.'
               Toen de laatste man bleef zwijgen, vroeg de
               eerste:
               'En Bram, wat zou jij doen, als de dokter zou 
               zeggen dat je nog maar drie maanden te leven hebt?'
               Bram dacht even na en antwoordde:
               'Ik zou naar een andere dokter gaan.'

----------------------------------------------------------------------------

                                CONAN DOYLE
                                -----------

               De man die de beroemde verhalen van Sherlock
               Holmes creeerde, kwam in Parijs uit het 
               station en stapte in een taxi.
               Voordat hij ook maar een woord had gezegt,
               vroeg de chauffeur hem:
               'Waar breng ik u heen, meneer Conan Doyle?'
               'Herken je me?' vroeg de schrijver verbaast.
               'Nee, ik heb nog nooit een portret van u
               gezien.'
               'Maar hoe weet je dan dat ik Conan Doyle ben?'
               'Zal ik u vertellen,' zei de chauffeur.'In
               de krant stond dat u met vakantie bent. U
               draagt een Engels tweedkostuum en u hebt een
               inktvlek op uw manchet. Daaruit concludeer ik
               dat u schrijver bent en toen ik uw koffer in de
               taxi zette, zag ik uw naam erop staan.'

----------------------------------------------------------------------------

                                BEDPROBLEMEN
                                ------------

               Mevrouw van Praag komt met klachten bij haar
               dokter.
               'Als ik op mijn linkerkant lig, kan ik niet
               slapen door mijn lever.'
               'Gaat u dan op uw rechterkant liggen.'
               'Dan heb ik last van mijn nieren.'
               'En als u op uw rug ligt?' vraagt de arts
               geduldig.
               'Dan slaap ik niet door mijn man.'
               'Dan kunt u het beste op uw buik gaan liggen.'
               'Ik hoor het al,' zegt Saar zuchtend.' U kent
               mijn man niet.'

----------------------------------------------------------------------------

                               JIDDISJE MEMME
                               --------------

               Het is barre winter. Saar loopt met haar 
               zoontje van acht jaar op straat en zegt:
               'Bram, doe je jasje dicht, je moeder heeft
               het ijskoud.'

----------------------------------------------------------------------------


                                 BIJGELOOF
                                 ---------

               Ze lagen in elkaars armen. Plotseling hoorde
               ze een sleutel in het slot steken en fluisterde
               angstig:
               'Daar komt mijn man! Spring uit het raam.'
               De casanova liep naar het raam, keek omlaag
               en zei:
               'Dat gaat niet..... We zitten hier op de 
               dertiende etage.'
               Waarop zij woedend antwoorde:
               'Jij met je kinderachtige bijgeloof! Vooruit 
               spring!'

----------------------------------------------------------------------------

                                  KAVIAAR
                                  -------

               Moos van Dam, die een eerste klas vlucht naar
               het Verre Oosten maakt, zit heerlijk in zijn
               stoel. Nadat het vliegtuig is opgestegen en 
               de passagiers hun veiligheidsriem hebben 
               losgemaakt, vraagt de purser:
               'Meneer van Dam, waarmee kan ik u van dienst
               zijn?'
               Moos gaat rechtop zitten en vraagt iets waar-
               op hij al dagen heeft gevlast:
               'Kaviaar.'
               'Dan moet ik u mijn excuses aanbieden, maar
               op Schiphol heeft men vergeten kaviaar aan
               boord te nemen. Kan ik u iets anders aanbieden?'
               'Nee,' zegt Moos diep teleurgesteld.
               'Dan maar niets,' En het is alsof er vanaf dit
               moment niets meer van de vlucht deugt; op alles
               heeft hij kritiek.
               Als de purser dat merkt, laat hij telegrafisch 
               in Beyroeth kaviaar bestellen.
               Na de tussenlanding biedt hij het Moos op een
               zilveren schaal aan en zegt vol trots:
               'Meneer van Dam, ik heb kaviaar voor u.'
               Moos kijkt hem aan, haalt zijn schouder op en
               zegt:
               'Laat maar ik heb liever de pest in.'

----------------------------------------------------------------------------

                                 RUIMTEVAART
                                 -----------

               Het was in het begin van 1962. John Glenn was
               de eerst man die in een capsule rond de aarde
               cirkelde. Het was het gesprek van de dag,
               iedereen was vol bewondering en ontzag, behalve
               Selma van Praag die meer belangstelling heeft
               voor haar vrijdagavondsoep.
               Bram komt 's avonds thuis en roept vanuit de
               huiskamer:
               'Selma is er nog nieuws over John Glenn?'
               'Oi, wie is John Glenn?'
               'John Glenn? Die ging drie keer rond de aarde!'
               Selma haalt haar schouder op, draait zich om
               om weer naar de keuken te gaan en antwoord:
               'Kunsjt.... mensen die geld hebben, kunnen
               zich dat permiteren.'

----------------------------------------------------------------------------

                                   ZUINIG
                                   ------
               In een Schots kookboek begint het recept voor
               een omelet met de woorden: 'Men lene twee 
               eieren.'

----------------------------------------------------------------------------

                                  KIESPIJN
                                  --------

               Maurits van Dam, die kiespijn heeft, krijgt
               van de tandarts de raad een kunstgebit te
               laten maken dat hem vijfduizend gulden gaat
               kosten. Als hij een bedenkelijk gezicht 
               trekt, zegt de tandarts:
               'Ik kan het niet goedkoper, maar ik kan u wel
               het adres geven van een jonge tandarts.
               Misschien kan die het wel.'
               Een dag later gaat Maurits erheen en krijgt
               te horen dat het vijftienhonderd gulden
               zal kosten. Hij gaat echter niet over een
               nacht ijs en vraagt de beginneling of hij
               hem iemand kan noemen voor wie hij al een
               gebit heeft gemaakt. Toevallig is het een
               van Maurits.

----------------------------------------------------------------------------
                           WORD VERVOLGD

                     Groetjes van VIGO OF D.B.A.
