RTL 5

Jong, snel en nieuw.

Met de komst van RTL 5 kreeg Steenwijk meteen ook een paar andere
nieuwe zenders erbij. Met als gevolg dat andere dorpjes zoals Kuinre
en Oldemarkt deze ook kregen. Deze zijn allemaal aangesloten op het
plaatselijke RENDO-CAI net. 

Ik persoonlijk vind dit namelijk nogal een vooruitgang, want dit hield
in dat men ook Mtv op het net drukte. 

Iedereen was wel benieuwd naar wat de nieuwe telg van de RTL cyclus zou
gaan brengen. Vooral ook omdat men (Vooral bij mij op school) wel zo'n
beetje uitgekeken was RTL 4...

De nieuwe zender zou echt iets zijn voor de hoger-ontwikkelden. Dus 
voelde de halve MTS zich aangesproken.

Nu is RTL 5 dan eindelijk in de lucht, en volgens mij heeft RTL 5 niets
van dit alles waar kunnen maken. Tot nu toe heeft deze zender niets 
anders dan herhalingen van oude series laten zien die iedereen toch
al een keer heeft gezien. 

Dus is RTL 5 niets anders dan een tweede RTL 4. De enigste verbeteringen
die dit met zich meegebracht hebben zijn dat RTL 4 en 5 zich nu een
beetje gedragen als de BBC 1 en 2. Een ander bijkomend voordeel vind ik
dat RTL 4 zich niet meer zo stoort aan het reclame-verbod dat geldt 
voor de nederlandse zenders. RTL 4 en 5 worden gemaakt in Nederland, 
maar uitgezonden in Luxemburg, en hoeven zich dus niets aan te trekken
van de Nederlandse wet. Maar in het begin probeerde men zich wel aan
deze regels te houden. 

Toevallig zag ik laatst een of andere show van Ron Brandsteder, waar 
zoals gewoonlijk ook weer gesmeten werd met prijzen. Maar deze keer
was het toch anders. Men had er alles aan gedaan om de merken van
de prijzen zo duidelijk mogelijk te laten zijn. 

Bijvoorbeeld: er waren een aantal mensen die een Volvo 440 konden winnen.
Voordat men over ging tot de prijsuitreiking gooide men er eerst nog
een klein reclame-blokje in die geheel gewijd was aan de oerdegelijk,
onverwoestbare, comfortabele, ruime en europese Volvo.

Dit is een goede zaak volgens mij. Want zo gaan al de nederlandse
zenders de grond in, en hoeft de regering geen subsidie meer te 
verlenen aan zenders zoals de EO. 

De regering heeft zijn eigen omroep-graf gegraven. Welke oen verbiedt
er dan ook het uitzenden van reclame. Een van de best betaalde Media-
middelen werdt verboden, omdat men ervan overtuigt was dat dit het
nederlands produkt naar de knoppen bracht.

Dus steekt de regering daar een stokje voor, en voor je het weet 
is er al weer een RTL 6 in de maak.


Ik persoonlijk wacht nu op een RTL 3 die alleen maar sex-films en 
onnodig dom geweld uitzendt.

O.T.M.

(Mtv. rulez....)

