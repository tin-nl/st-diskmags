A.N.S.

                   het "Atari Network System"
                 ------------------------------
                  (c)1992 Byte computershops



Waarom een netwerk?
-------------------

De computers uit de Atari ST serie hebben steeds meer hun weg gevonden 
naar professionele toepassingen. De krachtige Atari TT computers zijn 
uit dit segment al helemaal niet meer weg te denken. Het omvangrijke
software aanbod in branche specifieke toepassingen en algemene software
zoals tekstverwerkers, databases, spreadsheets en desktop publishing
programma's hebben daar zeker toe bijgedragen. 

In een dergelijke omgeving komt het al snel voor dat de diverse mede-
werkers over dezelfde data bestanden moeten kunnen beschikken. De prijs
van een ST laat natuurlijk ook toe iedere medewerker zijn eigen ST op de
werkplek te geven.

Als een ieder echter een eigen copie heeft van het centrale bestand en
daar zelf veranderingen in aanbrengt dan ontstaat al snel een onover-
zichtelijke situatie. Het moet daarom mogelijk zijn de verschillende
computers met een gezamenlijk bestand te laten werken. Dit is mogelijk
door middel van een netwerk. Bijkomend voordeel van een netwerk is dat
dure randapparaten zoals laserprinter en harddisk gezamenlijk gebruikt
kunnen worden. Daarnaast vergemakkelijkt een netwerk de uitwisseling
van gegevens, en behoort email (electronic mail) tot de mogelijkheden.

Atari Network System (ANS)
--------------------------

Het Atari Network System is een netwerk systeem dat gebruik maakt van
ethernet standaard (zowel thin als thick) en werkt volgens het internet
protocol. Het is in eerste instantie ontworpen voor koppeling van de
Atari Mega ST, Mega STe en TT computers. Dankzij het gebruik van het
internet protocol behoort koppeling met omvangrijke UNIX netwerken
binnen de mogelijkheden.
 
ANS bestaat uit zowel hard- als software. Voor de Atari Mega ST werd 
een board ontwikkelt dat op de Mega bus past. Voor de Atari Mega STe
en TT computers werd een VME kaart ontwikkelt. Deze VME kaart kan worden
geplaatst zonder dat men de kast van de computer hoeft te openen.

De ANS netwerk kaarten werken op een snelheid van 10Mbit/sec. en hebben
64Kb statische RAM aan board voor het bufferen van informatie. Een 
goede galvanische scheiding op de netwerkkaart zorgt ervoor dat de kaart
( en uw computer) ongevoelig is voor spanningspieken.

Atari File Server (AFS)
-----------------------

AFS is het netwerk besturingssysteem van ANS. Het biedt de mogelijkheid
om meerdere servers in het netwerk op te nemen. Middels een inlog pro-
gramma bepaalt de gebruiker op welke server hij wil worden aangesloten.
AFS kent zowel dedicated als non-dedicated servers, dat laatste is 
belangrijk voor kleindere netwerken waar men de server ook voor andere
doeleinden wil gebruiken.

De privileges van de gebruiker zoals naam, password en de toegang tot
afgeschermde gegevens op de server liggen vast in de server, waardoor
het mogelijk is dat een gebruiker op elk station in het netwerk kan
inloggen onder de eigen naam. De gehele installatie van het netwerk
en al de gebruikers wordt centraal vanuit de server uitgevoerd en 
onderhouden., middels een eenvoudig te bedienen GEM programma.

AFS biedt de mogelijkheden voor de printerspoolers en het gezamen-
lijk gebruik van printers. Daarnaast beschikt AFS over email faci-
liteiten, waardoor communicatie tussen de diverse gebruikers kinder-
spel is. U voorkomt daarmee onnodig "lopen".

AFS gebruikt het UDP protocol voor de communicatie tussen de ver-
schillende computers. Hierdoor is koppeling mogelijk met andere 
metwerk systemen, met name die onder UNIX. Koppeling via TCP/IP
en TELNET horen nu al tot de mogelijkheden, alsmede koppeling 
via het Xserver protocol. (De internet utilities en de Xserver
software zijn optioneel en maken geen deel uit van de standaard
ANS software).

Speciaal voor programmeus van netwerkvriendelijke programma's
biedt ANS een u itgebreid scala aan netwerkcalls die file-en
recordlocking faciliteiten bieden. Daarnaast beschikt ANS over
een eigen multitasking omgeving die ook tot de beschikking staat
van de programmeur.


ANS bestaat uit:

* Netwerk kaart met AFS software (oa printerspooler en mail)

Optioneel:

* Internet tools (TELNET,TFTP,FTP en SMTP)
* Advanced AFS Mail system SMTP onder AFS
* X/ST/Window (Xserver Software voor de Atari ST)

Software:

* Atarinet File Server software gebaseerd op UDP
* Zowel dedicated als non-dedicated server mogelijkheden
* Programmeerbare interface met file en recordlocking
* TCP/IP
* TELNET
* FTP
* Programmeerbare interface
* X/ST/Window
* X/TT/Window


Wilt u meer weten over netwerken? Kom dan naar uw dichtsbijzijnde
computershop. Daar kan men u er nog meer over vertellen.

(c)1992 Byte computershop/Atari computer



