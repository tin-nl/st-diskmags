DEFENSIE

          * * *     D E F E N S I E   N I E U W S    * * * 
                         By Ecto 1 / MvD



             Geen gasmasker meer voor militairen?

Wist u al dat de huidige (dienstplichtige) militairen geen oefeningen
meer hebben met gasmakers?  Het blijkt dat er de filterbus van het
huidige gasmasker stoffen zitten die schadelijk zijn voor de gezond-
heid. De defensie probeert zo snel mogleijk nieuwe gasmaskers te 
krijgen. ( Hopelijk niet voor 14 maart'92 , want dan hoef ik niet
meer met gas geconfronteerd te worden tijdens de opleiding !! )


          Grootste wapenroof sinds oorlog opgelost
          
Vlak voor het verjaren van de zaak heeft de marechaussee in Den Bosch 
een elf jaar oude wapenroof uit de Frederik-Henderikkazerne in Vught
opgelost. Twee Amsterdammers van 30 en 31 jaar, van wie de laatste
ten tijde van de roof als dienstplichtige in Vught was gelegerd, zijn
in verband met de zaak aangehouden. Een van hen heeft inmiddels bekend.
Het gaat om de grootste wapenroof bij Defensie sinds de 2e wereldoorlog.
In totaal werden er op 11 februari 1981 21 FN pistolen, 16 schietklare
Uzi's en 25 oefen Uzi's zonder slagpin buitgemaakt. De dieven verschaften
zich toegang tot het wapendepot door met een tang het ijzeren hek open
te knippen, om vervolgens de tralies voor het raam door te zagen en een
ruit in te slaan. Hoe dit kon gebeuren zonder dat de wacht iets heeft
gemerkt, bleef altijd een raadsel. Naar nu is gebleken heeft de verdachte
die elders gelegerd was in Vught, zijn militair paspoort gebruikt om 
samen met zijn medeplichtige de kazerne op te komen. Naar aanleiding van 
de twee wapendiefstallen in september en oktober '91 in Zuidlaren en
Utrtecht werd het dossier Vught eind vorig jaar opnieuw bekeken. Hoewel
de zaken op zich niet met elkaar in verband stonden, bracht een moderne
misdaadanalyse deze maal uitkomst.

Op 20 januari werden de verdachten aangehouden. Inmiddels zijn ze aan de
officier van Justitie in Den Bosch voorgeleid en in bewaring gesteld.
De marechaussee zet het onderzoek voort naar de dertien wapens die nog
vermist worden. Het gaat daarbij om een pistoolmitrailleur en twaalf
pistolen. Mogeliljk zullen eerder aangehouden en veroordeelde helers
opnieuw aan de tand worden geveoeld. Als de daders na 12 februari 1993
aangehouden waren, dan hadden ze door verjaring van het misdrijf niet
meer vervolgd kunnen worden!


             "Glock" vervangt "FN-Browning"

De Glock 17, een bijna geheel uit kunststof gefabriceerd 9 millimeter
semi-automatisch pistool van Oostenrijks fabrikaat, wordt de vervanger
van de FN Browning bij de Koninklijke Landmacht, de Koninklijke Marine
en de Koninklijke Marechaussee. De Koninklijke Luchtmacht heeft op het
laatste moment besloten vast te houden aan het oude pistool. De souschef
Verwerfing, brigade-generaal mr. J.C.F. Knapp, heeft inmiddels een
contract ondertekend voor de levering van 31.250 stuks. Er rest nog
een optie op 7800 pistolen. De levering begint eind ooktober van dit
jaar en duurt tot na de zomer van 1993.


             Schadeclaims voor Luchtmacht

Een oefening met F16's op schietterrein de Vliehors op Vlieland heeft
tot een serie klachten van Texelaars geleid. Er zou sprake zijn van 
schade aan huizen door de bombardementen. Het ging daarbij onder
meer om scheuren in gevels en gebroken ruiten. Momenteel oefent men
met een veel kleinere explosieve lading. Als reden werd de slechte
weersomstandigheden opgegeven. Daardoor werd het geluid niet -zoals
normaal het gevak is - grotendeels naar boven verspreid, maar weer-
kaatst door deze luchtlaag. Ook in de richting van Texel. De Defensie
zal alle schade vergoeden.


                    Ochtendappel

Minister Ter Beek voelt er niets voor om het maandagochtendappel naar
later te verschuiven. De suggestie hiertoe was hem aangereikt in een 
advies van de Maatschappelijke Raad voor de Krijgsmacht (MRK) als
maatregel tegen leegloop en vervelling.
Tijdens mondeling overleg met de Vaste Tweede Kamercommissie voor 
Defensie werd het plan ondersteund door de kamerleden Achttienribbe
en Valk (PvdA) en Sipkes (Groen Links). De minister stelde dat een
dergelijke verschuiving niet alleen organitorische problemen geeft,
maar ook leidt tot een ongelijke behandeling in de rechtspositie.
" Gelet op de 38-urige werkweek dient beroepspersoneel immers wel
op de gebruikelijke tijd aanwezig te zijn. Bij wijziging van de 
diensturen en onder handhaving van de 38-urige werkweek ontstaat
een veel te grote extra beslaglegging ", aldus Ter Beek.



                 Uitstroom militair beroepspersoneel
--------------------------------------------------------------------------
                      1988         1989          1990          1991 
                 aantal/perc   aantal/perc    aantal/perc   aantal/perc
--------------------------------------------------------------------------
* Marine       
officieren        42    2.0      33     1.6     78    3.7     46    2.2
onderofficieren  146    3.9     165     4.5    204    5.5    227    6.1
                 ---            ---            ---           ---
                 188    3.2     282     3.4    282    4.9    273    4.7

* Landmacht
officieren       46     1.1      40     1.0     56    1.3     61    1.4
onderofficieren  96     0.9     112     1.1    198    1.9    184    1.8
                ---             ---            ---           ---
                142     1.0     152     1.0    254    1.7    245    1.7

* Luchtmacht    
officieren       27     1.4      22     1.2     39    2.1     23    1.2
onderofficieren  38     0.6      49     0.7     70    1.0     62    0.9
                ---             ---            ---           ---
                 65     1.1      71     1.2    109    1.9     85    1.5

* Marechaussee
officieren        3     2.7       0     0.0      2    1.8      2    1.8
onderofficieren   7     0.4      14     0.7     46    2.3     81    4.1
                ---             ---            ---           ---
                 10     0.5      14     0.7     48    2.3     83    3.9

---------------------------------------------------------------------------

 
