DEFENSIE
* * * * * * * * * * * * * * * * * * * * * * * * * * * * * * * * * * * * * * *
*                                                                           *
*                 " L O S S E   F L O D D E R S "                           *
*                   ---------------------------                             *
*                                                                           *
* * * * * * * * * * * * * * * * * * * * * * * * * * * * * * * * * * * * * * *



"Tegen de muur"
---------------

Tijdens het verplaatsen van PSU kasten probeerde een medewerker een kast weg
te drukken door op de grond met zijn rug tegen de muur te zitten en met zijn
benen tegen de kast te duwen. Toen dit geen resultaat gaf ging hij verzitten 
en probeerde het opnieuw...Totdat hij een stekende pijn voelde!
Daarna bleek hij nog slechts met veel pijn en moeite te kunnen lopen. Gevolg:
zes dagen arbeidsongeschikt!

"Sprong in het duister"
-----------------------

Te enthousiast is ook niet goed...Dit bleek onlangs toen een deelnemer aan 
een nachtelijke oefening van een caisson sprong bij een poging aan de 
"vijand" te ontkomen. Deze noodsprong bracht hem pas echt in nood: bij het
neerkomen schoot een arm uit de kom en de andere raakte gekneusd! Enfin,
hij ontkwam dan wel aan de vijand, maar niet aan de M.G.D.

"Gevloerd"
----------

Natte vloeren blijven hun tol eisen! Zo gleed een dienstplichtig soldaat na
het douchen uit over de natte vloer in de doucheruimte. Het gevolg was niet
m,is: het uiteinde van het middenhandsbeentje in zijn rechterhand bleek te
zijn gebroken! (Zou dat ook zijn gebeurd indien de vloer een "Anti-slip" 
behandeling had ondergaan...?) Enfin, alweer 23 dagen arbeidsverzuim geboekt.

"Duimen draaien?"
-----------------

Nee, dat was nou ook weer niet de bedoeling. Integendeel zelfs! een korporaal
van de luchtmacht wilde een onderdeeltje passen op een in de klauwplaat van 
de draaibank geklemd werkstuk, toen hij uitschoot en met beide duimen tegen 
dat werkstuk stootte. Gevolg: beide duimen gedeeltelijk ontveld!

"Sterk staaltje"
----------------

Zonder rijbewijs of -machtiging een voertuig besturen en dan ook nog brokken
maken! Tja, pijnlijk...Betrokkene was bezig een Spijkstaal te keren, toen hij
achteruit reed en voor een deur stopte. Toen hij werd afgeleid vergat hij de
bedieningshandle in de stand "vooruit" te zetten, en reed vervolgens tegen
de deur! Een en ander resulteerde onder meer in een spoedaanvraag rij-
opleiding...

"Foutje...niet bedankt!"
------------------------

Een collega liep niets vermoedend via de klapdeuren de werkplaats binnen, toen
hij meteen daarop languit tegen "het hek" ging! Achter de klapdeuren had een
onverlaat een karretje geparkeerd...Het "slachtoffer" liep aan het rechter
onderbeen een "periostitus" op (een beenvliesontsteking dus).

"Heet!"
-------

Tijdens een oefening "boszuiveren" kreeg een soldaat storing aan zijn wapen.
Als reactie daarop haalde hij de spangreep naar achteren. Omdat dit nogal
moeilijk ging -het wapen was nat- raakte hij met zijn linker handpalm de
gloeiendhete loop! Gevolg: tweede graads brandwonden...


* * * * * * * * * * * * * * * * * * * * * * * * * * * * * * * * * * * * * * *


