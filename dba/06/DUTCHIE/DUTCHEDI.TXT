DUTCHIE EDITOR

----------------------------------------------------------------------------

                     HET GROTE DUTCHIE EDITOR ARTIKEL

----------------------------- ************ --------------------------------

Het zijn weer drukke dagen voor vele Atari gebruikers want overal zijn er
weer beursen en bijeenkomsten.
Vooral de Atari Messe in Deusseldorf bracht ons weer vele interessante onder-
werpen voor dit magazine.
Deze keer hebben wij zeer veel informatie over de nieuwe Atari Falcon en
natuurlijk allerlei informatie over de Firato.
Want ook op de Firato waren er weer nieuwe ontwikkelingen op het gebied van
beeld, geluid en nieuwe opslag media voor de computer.
Zo werd er door Sony de Minidisk ontwikkeld die misschien ook van toepassing
kan zijn voor het opslaan van data in plaats van muziek.

Al deze onderwerpen worden uitvoerig uit de doeken gedaan in dit magazine.
Wij proberen op deze manier wat meer serieuse informatie te geven aan onze
lezers, die denk ik toch soms het gevoel hebben dat wij alleen maar moppen 
in ons magazine hebben.
Je kunt nu al duidelijk zien dat we een wat andere richting zijn ingeslagen.
Er zijn bijvoorbeeld nieuwe leden voor zowel het magazine-team als voor de
D.B.A. zelf aangetrokken om vooral maar meer artikelen te kunnen produceren.

De meeste nieuwe leden komen uit Engeland en daarmee kunnen we ook meer en
betere kwaliteit artikelen leveren.
Hiermee bereiken we ook een betere en snellere verspreiding in Engeland en
de engelse afdeling zal ook proberen nieuwe engelse leden te werven.
We blijven nu prima op de hoogte van wat er allemaal gebeurt bij de Britten.

Er zijn weer wat nieuwe aanpassingen en verbeteringen aangebracht in en rond
het D.B.A. magazine !
Deze zijn: plaatjes bij de tekst, een grafische afdruk optie, een magazine
status rapport en een scrolltekst in de levelpeak displayer ( zie options ).
Ook is het magazine groter geworden, het aantal boxen die je kunt aanklikken
is uitgebreid in zowel het main en submenu !
Dit houdt in dat er nu veel meer artikelen en plaatjes in kunnen ( we hebben
maar de daad bij het woord gevoegd en het aantal artikelen uitgebreid ).

Ik denk dat ik het hier maar weer bij laat voor deze keer, ik hoop dat jullie
ons weer wat artikelen en andere bruikbare software zullen opsturen.
Op deze manier houden jullie dit magazine groot want het zal zeker niet aan
ons liggen !!
Tot de volgende keer..........

                        Slimer van de D.B.A.

