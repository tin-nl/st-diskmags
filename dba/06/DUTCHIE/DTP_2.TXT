DTP
      * * * * * * * * * * Desk Top Publishing * * * * * * * * * * *
                          -------------------
 
                             Calamus deel 2      
                             --------------      

                                Frames
                                ------



Frame functies:

Calamus kent diverse frames.

In het vorige magazine heb ik de zogenaamde tekstframes al zo'n 
beetje bij de kop gehad, maar er zijn meer.........


TEKST FRAMES

Binnen deze frames kun je alle soorten tekst inbrengen.


FRAMES VOOR GEKANTELDE TEKST

Met deze optie kun je de tekst, welke je eerst met een tekstframe 
hebt aangemaakt, in elke willekeurige hoek neerzetten.
Stel je voor.... je wilt je tekst van de ene punt naar de andere 
punt van je velletje hebben. Dan gebruik je deze optie en geeft 
dan bijvoorbeeld 45 graden aan.


FRAMES VOOR RASTERAFBEELDINGEN

Met deze optie kun je plaatjes laden binnen je bladzijde.
Dit zijn de zogenaamde pixeltekeningen welke met een gewoon 
tekenprogramma zijn gemaakt. Voorbeeldprogramma's welke met 
pixeltekeningen werken zijn: Lavadraw, STad, Degas, Degas Elite.
Deze tekeningen kunnen in willekeurige grootte en plaats op de 
bladzijde neergezet worden.


LIJNFRAMES

Lijnframes kunnen je bladzijde een heel ander aanzicht geven.
Lijnen om de hoek, scheef, horizontaal, vertikaal; alles is 
mogelijk. Vanuit dit frame kun je ook de dikte van je lijn(en) 
bepalen. Dit kan voor elke lijn afzonderlijk.


RASTERFRAMES

Rasterframes kunnen de lay-out van je bladzijde vervolmaken.
Kaders trekken rond de tekst in de vorm van een vierkant, 
rechthoek, ovaal, rondje, ster is mogelijk. Eventueel met een 
zelf in te stellen schaduw.


FRAMES SAMENVOEGEN

Om een geheel van verschillende bovengenoemde frames te kunnen 
verplaatsen of te kopieren kun je de frames samenvoegen tot 1 
frame.
Hierna kun je het geheel volledig verplaatsen of kopieren.
Dit gebeurd met de functie 'alles selecteren' en daarna op het 
icoon van 'frames samenvoegen' drukken. Hierna veranderen de 
verschillende frames in 1 frame.

Tot zo ver de frames.

Doede van der Werf


