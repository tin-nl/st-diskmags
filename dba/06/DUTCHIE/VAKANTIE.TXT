VAKANTIE HORROR


                              VAKANTIE HORROR,

Laatst zag ik een artikel in de krant over beruchte vakantie-verhalen, zo
waren er een paar " waar " gebeurde verhalen die ik ook eens heb gehoord
van iemand.
De verhalen waren geloofwaardig genoeg om te geloven dat ze daadwerkelijk
ooit eens echt zijn gebeurd.
Deze verhalen gaan al jaren de ronde en er komen steeds nieuwe bij als er
weer eens een nieuwe ziekte, angst of iets soortgelijks opduikt in ons
land.
Oke, laten we maar eens beginnen met het eerste verhaal, het kan best zijn
dat je ze zelf al eens hebt gehoord in een andere vorm.

----------------------------------------------------------------------------

                      Heb een goede reis naar huis.

Een meisje gaat naar Spanje om daar vakantie te vieren.
Op haar vakantie ontmoet ze een aardige jongen met wie ze ook naar bed
gaat.
Er verstrijken een paar mooie vakantiedagen maar de dag dat ze naar huis
moet breekt al snel aan.
Bij het afscheid krijgt ze nog een kadootje die ze op zijn aandringen alleen
mag openmaken in het vliegtuig.
Het meisje bedankt hem met tranen in de ogen en vertrekt met het vliegtuig
terug naar huis.

In het vliegtuig maakt ze uit nieuwschierigheid snel het pakje open.
Ze vindt tot haar afschuw een dode rat en een briefje waar op staat,

Welkom in de wereld van de AIDS dragers !!

----------------------------------------------------------------------------

                         Wandelende Dekbedden,

Een mevrouw uit ( laten we voor het gemak Amsterdam nemen ) Amsterdam is
nodig toe aan een nieuw dekbed.
Ze gaat naar een beddenzaak en koopt daar een echt donzen dekbed van een 
duur merk.
Thuis gekomen pakt ze het dekbed uit en legt het op haar bed.
Die nacht gaat ze slapen onder haar nieuwe dekbed, maar de volgende ochtend
wordt ze wakker en vindt het dekbed naast haar bed.

Deze situatie herhaalt zich 3 nachten lang.
Een paar dagen later is ze op haar slaapkamer en ziet tot haar grote schrik
het dekbed door de slaapkamer kruipen !
Ze pakt een schaar en knipt het dekbed open..........

Duizenden maden kropen daar in het rond en die hadden er voor gezorgd dat
het dekbed elke nacht aan de wandel ging.
Wat bleek nu, aan de donzen veren van het dekbed zaten nog vleesresten.
De verenplukkers hadden hun werk iets te ruw gedaan, op de vleesresten
kwamen vliegen af.
Nou de rest kun je wel raden..........

----------------------------------------------------------------------------

                           Haken en ogen,

Deze hoorde ik op mijn werk, nadat ik mijn collega's de vorige verhalen
had verteld.
Een van mijn collega's vertelde het volgende verhaaltje( wat hij claimt
dat waar is ).

Een jong paartje ligt met elkaar te vrijen in een auto.
Deze auto staat ergens in een bos geparkeerd, de deuren staan open en de
radio speelt romantische muziek.
Na een tijdje komt het journaal op de radio en die waarschuwt voor een
kerel met in plaats van een hand een haak.
Deze kerel zou mensen die zich in het bos bevinden kunnen aanvallen en
met zijn haak in stukken kunnen trekken !

Het paartje hoort dit bericht en ze worden verschrikkelijk bang.
Ze besluiten om er van door te gaan, de jongen start de auto en trekt
dan snel de portieren dicht.
Ze vertrekken met hoge snelheid naar huis, eenmaal thuis zijn ze opgelucht
dat hun niets is overkomen.
Maar als ze de portieren van de auto openen vinden ze een haak tussen de
portier met daaraan een stuk van een arm..........

----------------------------------------------------------------------------

                           Jolly Jumper,

Een stel toeristen rijden op een weg in de binnenlanden van Australie.
Ze rijden vrij snel op de hobbelige weg, dan springt er onverwachts een
kangoeroe voor de auto.
De bestuurder kan een botsing niet voorkomen en de kangoeroe ligt voor
dood op de grond.

De toeristen stappen uit en als ze van de eerste schrik bekomen zijn, 
besluiten ze om een foto van de kangoeroe te nemen.
De toeristen zetten de kangoeroe recht op tegen de wagen en ze maken allen
foto's van het arme beest.
Dan besluit een van de mannen in het gezelschap om het beest een jas aan
te trekken en een hoed op te zetten.
De toeristen liggen in een deuk van het lachen als ze het arme beest
helemaal aangekleed zien.

Wat blijkt nu, de kangoeroe is niet dood maar is alleen maar bewusteloos.
Het dier komt bij zijn positieven en besluit er meteen van door te gaan.
De jas heeft het dier nog aan en de hoed nog op, het dier is niet meer
terug gezien.
Dat is jammer voor de toeristen want in de jaszakken zaten twee paspoorten
, geld en de autosleutels............

----------------------------------------------------------------------------

Ook een leuk verhaal was dat van dat schattige hondje dat kwispelstaartend
achter toeristen in Tunesie aanliep en dus als souvenier wordt meegenomen.
Eenmaal thuis vreet het " schattige " beestje de kat op ! Het blijkt een
rat te zijn !!

----------------------------------------------------------------------------

                                Rovers,

Een jongeman is op reis naar Zuid-Amerika. 
In het vliegtuig ontmoet hij een vrouw die hem met goede raad overstelpt:
kijk uit voor rovers.
Hij kan nergens onderdak vinden, zij biedt hem welwillend de logeerkamer
aan.
's Ochtens wordt hij met een stekende pijn wakker in een droge rivierbedding
met een verband om zijn romp.
Pas in het ziekenhuis blijkt dat hij een nier mist.

----------------------------------------------------------------------------

Oke dit waren ze, ik hoop dat je ze leuk vond en ik denk dat je er vast
wel eens een verhaaltje van gehoord hebt van een vriend of kennis.
Misschien heb ik er volgende keer weer een paar nieuwen of misschien weet
jij er nog een paar.
Als dit het geval is stuur ze dan direct naar ons op en wij plaatsen ze in
de volgende issue van dit magazine.
Veel plezier verder met de artikelen in dit magazine en tot de volgende 
keer dan maar weer.

                              Slimer 

