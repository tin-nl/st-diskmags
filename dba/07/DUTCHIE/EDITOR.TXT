DUTCHIE EDITOR

                DUTCHIE EDITOR door Slimer
                --------------------------

Hallo en welkom in alweer de 7e aflevering van het D.B.A. magazine.
We brengen je weer heel wat uurtjes leesplezier en voor mensen die
Engels te moeilijk vinden een half uurtje leesplezier( sorry ).....

Het is nu 26 november toen ik dit schreef, ik heb even naar wat computer
winkels gebeld om te informeren naar de nieuwe Falcon computers.
Niemand wist mij iets te vertellen over deze computers want ze waren nog
niet eens leverbaar.
Atari maakt er weer eens een potje van en de computerwinkels proberen hun
laatste ST's te slijten aan onwetende klanten voor ze de Falcon gaan verkopen.
In allerlei bladen stond dat Atari de Falcon 030 al had verscheept naar
verschillende landen in Europa.

Ik heb er een hard hoofd in dat wanneer je dit leest de Falcon daadwerkelijk
op grote schaal wordt verkocht in Nederland.
Het zal wel begin januari worden, nou maar hopen dat de machines geen lelijke
fouten in zowel de hardware en software hebben.
Het is ook maar te hopen dat ze wel goed leverbaar zijn anders kun je ook nog
eens een maand gaan wachten op je machine.

Je zult het misschien niet aan mij kunnen horen maar ik ben een zogenaamde
merkvast type, een Atari gebruiker van het eerste uur.
Ik kocht mijn eerste Atari computer in de eerste maanden van 1983 en ik
ben altijd Atari trouw gebleven.
Je kunt wel zeggen dat ik halve oorlogen heb gehouden met Commodore gebruikers
en samen met mij nog vele anderen in die tijd.
De vaste kern van de D.B.A. ( op Ecto 1 na )zijn allemaal Atari gebruikers
vanaf het begin geweest.

Het is eigelijk jammer dat Atari zo weinig aandacht besteed aan zijn 
gebruikers en dat is eigelijk nooit anders geweest.
Oke je had een Atari club met een blad dat eens in de zoveel tijd verscheen
in de vroegere dagen maar dat was toen al geen echt sukses.
Momenteel doet Atari alleen maar domme dingen door afspraken niet na te
komen en totaal geen aandacht te besteden aan de gebruikers.
Vooral mensen als "meneer" Kilwinger van Atari Benelux die totaal geen hart 
heeft voor zowel de gebruikers als voor het bedrijf verzieken de zaak.
Ik doel juist op hem omdat hij ons een goede demonstratie heeft gegeven hoe
je goede en belangrijke ST gebruikers weg jaagt.
Vergeet niet "meneer" Kilwinger dat de zogenaamde "scene" belangrijker voor
Atari is dan u misschien mocht denken !!
Het komt er eigelijk op neer dat we het allemaal maar zelf moeten doen, zie
hier een disk magazine voor de gebruikers !

Van reclame maken heeft Atari totaal geen kaas gegeten, we zullen wel weer
3 weken lang een paar radio spotjes horen en een paar op T.V. !
Zodra die 3 weken om zijn hoor je nooit weer wat, je ziet misschien een
advertentie in een Atari blad ( inplaats in een Amiga blad ).
Adverteren is duur en ik weet dat Atari momenteel niet veel geld heeft om
het echt grootschalig aan te pakken.
Ze moeten echter zich realiseren dat het nu of nooit is, als de Falcon niet
aanslaat is Atari er geweest( dead, history, finito ).
Ach je kunt altijd nog alles afstoten en de nog winst makende Lynx afdeling
houden, zijn ze weer terug bij het begin( als een spelcomputer fabrikant )!

Waarom schrijf ik dit allemaal ??
Heel simpel ik weet dat mensen bij Atari dit misschien lezen en ik zit er
echt aan te denken om een hoek aan Atari te wijden waar mensen posetieve
en negatieve ervaringen kwijt kunnen.
Mocht jij opmerkingen hebben dan kun je die naar ons toesturen.

We wensen jullie natuurlijk EEN SUPER KERSTFEEST EN EEN GRENSELOOS GEWELDIG
NIEUW JAAR, vooral de mensen bij Atari want die kunnen het wel gebruiken.

        Slimer, Bonus, Vigo, Ecto 1, K.G.E., Ms Angel, Mr.Cool                
        O.T.M., Formactiv, Thrud, Sonic, Dizzy en de rest van het

                        D.B.A. magazine team

P.S  Vandaag is het 12 december, de eerste Falcons zijn leverbaar maar nog
wel zeer beperkt ( alleen de 4 meg. machines met HD. )
Vanaf begin januari zullen alle modellen Falcon onbeperkt leverbaar zijn ! 
