MAX TAILLEUR ( 5 )

Hallo Nederlandse lezers, hier is VIGO weer met de moppen van Max
Tailleur. Dit is al weer het vijfde deel voor ons magazine. Veel plezier
met de moppen.


                              RUBENSTEIN
                              ----------
               Het meisje liep de grote meester al
               wekenlang achterna om hem te vragen of
               ze eens voor hem zou mogen spelen en
               zijn oordeel horen. Op het laatst kon hij
               haar niet meer ontvluchten, zodat hij haar
               bij zich liet komen.
               Een half uur zat hij te luisteren. Toen
               het laatste akkoord had geklonken, draaide
               het meisje zich om en vroeg:
               'Meester, wat kunt u mij voor advies geven?'
               Rubenstein keek haar aan en zei:
               'Zoek een man.'


                                  PAK
                              -----------
               Ze zaten te praten over de nieuwe
               ruimtevaart en de kosten ervan.
               'Weet je,'zei een van de mannen,'dat zo'n
               ruimtevaarderspak bijna tweehondersduizend
               gulden kost?'
               Waarop Moos, die kleermaker is, vraagt:
               'Met een of met twee broeken?'


                                   PONY
                                  ------
               Bram, die in de bioscoop naar' De
               peetvader' zit te kijken, ziet tot zijn
               verbazing voor zich een man zitten, met
               zijn arm om de nek van een pony die
               aandachtig naar de film kijkt.
               Na een poosje kan hij zich niet langer
               inhouden en zegt verbaasd:
               'Neemt u me niet kwalijk, maar ik sta
               verstomd over het gedrag van uw pony.'
               Waarop de man zich omdraait en zegt:
               'Om eerlijk te zijn, ik ook, want het boek
               vond hij niks aan.' 


                             VRAAG EN ANTWOORD
                             -----------------
               Een Indiaan uit een reservaat bezoekt voor
               het eerst New York, waar hij door
               iedereen wordt aangegaapt.
               Een echte joods New Yorker stapt op hem
               af en vraagt:
               'Hoe vind je mijn stad?'
               Waarop de Indiaan antwoordt met de
               wedervraag :
               'Hoe vind je mijn land?'


                              VOOR HET LAPJE
                              --------------
               Na een overwinning in de zesdaagse oorlog
               werd Mosje Dayan omstuwd door
               verslaggevers die hem feliciteerden en
               vroegen:
               'Generaal, wie komt de eer toe van deze
               overwinning?'
               'Dat weet ik niet,' zei Dayan na enig
               nadenken. 'Maar een ding is zeker : als we
               hadden verloren, was het mijn schuld geweest.'


                               DE JUISTE TIJD
                               --------------
               Bram van Praag, op weg naar een
               overspannen vriend die in een inrichting
               verblijft, vraagt aan een man die hij in de
               tuin tegenkomt :
               ' Weet u ook hoe laat het is?'
               De man steekt een stokje in de grond, trekt
               er een cirkel omheen, meet met
               een lintje de schaduw die de stok in het
               zonlicht op de grond werpt, loopt drie
               keer om de cirkel heen en zegt dan :
               'Als het vandaag zaterdag de achttiende is'
               is het precies 2.48 uur.'
               Bram kijkt de man verbaasd aan.
               'Ik heb dat nog nooit iemand zo nauwkeurig
               zien doe. Maar als ik u vragen mag, als
               iemand u vraagt hoe laat het is en er is geen zon,
               hoe doet u het dan?'
               'Dan,' antwoordt de man lachend, 'kijk ik
               op mijn horloge.'


                               NATIONALITEITEN 1
                               -----------------
               Men vroeg geleerden uit verschillende
               landen een boek te schrijven over
               olifanten.
               Een Duitser schreef:'Wetenschappelijke
               verhandeling over het wezen en voorkomen
               van de olifant.'
               Een Fransman screef: 'Het liefdeleven van
               de olifant.'
               Een Engelsman: 'Jagen op olifanten in de
               oerwouden van Afrika.'
               Een Israeli schreef: 'De olifant en het
               antisemitisme.'


                                  HELDENDOM
                                  ---------
               Moisje Teitelbaum was de slechtse soldaat
               van het hele Israelische leger. Wat men
               ook met hem probeerde, hij deugde
               nergens voor. Tenslotte werd hij
               door een wanhopige kolonel ergens op
               een verlaten plek in de woestijn alleen
               achtergelaten.
               Na drie dagen kwam het bericht dat
               Teitelbaum alleen vier vijandelijke tanks
               had veroverd, twee dagen later had
               hij in zijn eentje zes vijandelijke
               bommemwerpers neergehaald en nog een
               dag later een hele compangnie vijanden
               gevangen genomen.
               De kolonel werd op het hoofdkwartier
               ontboden, waar men hem vroeg of hij voor
               de heldendaden van soldaat Teitelbaum
               een verklaring wist te geven.
               'Natuurlijk.' luidde het antwoord.'Toen ik
               hem naar de verlaten plek bracht, heb ik hem
               gezegt: "Hier heb je munitie, wapens en
               een tank. Die krijg je van me cadeau; vroeger
               heb je in het Israelische leger gevochten, ga nu
               maar voor jezelf beginnen....."'

                                MISVERSTAND   
                                -----------
               Hij was altijd een zeer vroom priester
               geweest. maar plotseling kondigde hij tot
               schrik van de hele parochie tijdens een
               preek aan het ambt te verlaten, omdat
               hij ging trouwen.
               Zo was hij in alle stilte vertrokken.
               Korte tijd later kwam hij zijn gewezen
               koster tegen, die hem vroeg:
               'Hoe was de huwelijksnacht ?'
               'Wat bedoel je ?'
               'Hoe vond u het?'
               Na een korte aarzeling antwoordde de
               gewezen priester:
               'Na lang zoeken.'

                                   BED
                                   ---
               Moos en Bram, compagnons, hebben een
               nieuwe secretaresse, die Bram prompt
               de eerste avond mee uitneemt.
               De volgende dag komt hij glunderend op
               kantoor en zegt met een knipoog naar
               het kamertje waar het meisje zit:
               'Wat een meid en wat een avond heb ik gehad.
               Ik zweerje, ze is in bed veel beter dan mijn
               vrouw.'
               Als Moos drie dagen later 's morgens op
               kantoor komt, zegt hij tot zijn compagnon:
               'Bram, er klopt niets van wat je vertelde. Ik was
               gisteravond met onze secretaresse uit, maar ze is
               beslist niet beter dan je vrouw.'

                                VOORZORG
                                --------
               Bij psychiater Van Dam komt een man
               met de klacht dat hij voortdurend de
               neiging heeft om van het dak te springen.
               Dokter Van Dam knikt begrijpend, drukt
               op de bel en zegt tegen zijn binnenkomende
               assistente:
               'Maak een aantekening in meneers dossier,
               dat hij iedere visite vooruit moet betalen.'


                                 CARNAVAL
                                 --------
               Moos wilde met zijn vrienden naar het
               carnaval in Den Bosch en had voor die
               gelegenheid een duivelskostuum gehuurd.
               Saar die had gezegd dat ze zich niet
               lekker voelde en niet meeging, had zich
               stiekem een kostuum van een herderinnetje
               aangeschaft en reisde haar man achterna
               om eens te zien hoe hij zich zou gedragen.
               Gemaskerd ging ze naar de feestzaal en
               begon de duivel te verleiden. Deze let er
               geen gras over groeien en liet in de tuin
               duidelijk blijken wat zijn bedoeling was.
               Woedend ging Saar naar huis. Toen Moos
               tegen de morgen binnenkwam, vroeg ze hem
               ,En heb je je geamuseerd, schat?'
               Moos haalde onverschillig zijn schouders op.
               'Ik ben helemaal niet gegaan, ik had meer zin in
               een spelletje kaart. Maar die goser die mijn
               kostuum heeft gellend, heeft een reuze gein
               gehad met een herderinnetje.'


Nou, dit was het dan weer voor deze keer. Tot magazine nummer 8.

                                                 VIGO OF D.B.A.

