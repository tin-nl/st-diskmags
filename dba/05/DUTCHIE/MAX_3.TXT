MAX TAILLEUR ( 3 )

Hallo allemaal hier is Vigo weer met het vervolg van Max Tailleur.
Per abuis ben ik een gedeelte vergeten van het laatste stuk dat in
Disk magazine 3 staat, het gaat om het gedeelte 'kiespijn' daarom 
begin ik weer bij dit onderdeel.


----------------------------------------------------------------------------

                                Kiespijn               
                                --------

               Maurits van Dam, die kiespijn heeft,krijgt
               van zijn tandarts de raad een kunstgebit
               te laten maken dat hem vijfduizend
               gulden zal gaan kosten. Als hij een
               bedenkelijk gezicht trekt, zegt de tandarts:
               'Ik kan het niet goedkoper, maar ik kan u wel
               het adres geven van een jonge tandarts.
               Misschien kan die het wel.'
               Een dag later gaat Maurits erheen en
               krijgt te horen dat het vijftienhonderd
               gulden zal kosten. Hij gaat echter niet
               over een nacht ijs en vraagt de beginneling
               of hij hem iemand kan noemen voor
               wie hij al een gebit heeft gemaakt.
               Toevallig is het een van Maurits'
               kennissen. Hij belt hem 's avonds op en
               legt hem zijn probleem voor.
               'Moet je horen' zegt de man. 'ik heb een
               hobby...'
               'Dat interesseert me niet; ik ben geinteresserd
               in je gebit.'
               'Laat me uitspreken, luidt het antwoord.
               'Ik heb een hobby, ik ben nudist. Verleden
               week was ik in het nudistenkamp....'
               'Ik wil alleen iets over je tanden weten.'
               'Laat me uitspreken, daar kom ik nu aan toe.
               Ik was dus in het kamp, daar komt
               een meisje naar me toe, helemaal naakt. Ze
               lacht tegen me, drukt zich tegen me aan....'
               De verteller wacht even, alsof hij het
               allemaal weer voor zich ziet en vervolgt
               dan zuchtend:
               'En dat was de eerste keer in twee jaar dat 
               mijn gebit me geen pijn deed.'

----------------------------------------------------------------------------

                                 Wijsheid
                                 --------

               Ik vergeef degenen die mijn moppen niet
               leuk vinden. Laten zij echter wel dit
               boek kopen.

-----------------------------------------------------------------------------

                                  Ongeval
                                  -------

               Vierentwintig jaar lang was Willem elke
               morgen op tijd op zijn werk geweest,
               nog nooit had hij een dag gemist.
               Vandaag was hij voor het eerst te laat
               en Maurits van Dam had al tien keer op
               zijn horloge gekeken.
               Om half elf kwam Willem met zijn hoofd
               in verband het kantoor binnenstappen. Hij
               miste enkele tanden en zei met een van pijn
               vertrokken gezicht:
               'Ik ben thuis van de trap gevallen.'
               'Zo' antwoordt Maurits ongeduldig,'en
               moet zoiets anderhalf uur duren?'

----------------------------------------------------------------------------

                                Ramses Shaffy
                                -------------

               De enige Egyptenaar die ik mag - Ramses
               Shaffy - had besloten het toneel een
               jaar vaarwel te zeggen en in het zuiden
               van Frankrijk te gaan wonen.
               Toen Albert Mol hem vroeg waarom,
               antwoorde hij: 'Ach, in Amsterdam is
               toch bijna niemand meer over en trouwens,
               het wordt me hier te vol.'

----------------------------------------------------------------------------

                              Schoonmoeder
                              ------------

               Zij:'Voordat we getrouwd waren, heeft mijn
               moeder me altijd gewaarschuwd dat ik je niet
               moest nemen.'
               Hij:'Ach, wat heb ik dat goeie mens verkeerd
               beoordeeld.'

----------------------------------------------------------------------------

                                Computer
                                --------

               De twee geleerden keken naar de
               enorme wand waarvoor een gigantische
               computer was geplaatst. Een van hen
               bestudeerde aandachtig een velletje papier
               dat uit de ingewanden van het monster
               te voorschijn kwam en zei tot zijn collega:
               'Realiseer je je dat vierhonderd geleerden
               er twee jaar voor nodig zouden hebben om zo'n
               kapitale rekenkundige fout te maken?'

----------------------------------------------------------------------------

                                 Ongeluk
                                 -------

               'Heb je gehoord dat Maurits van Dam uit
               het raam is gevallen? Met zijn hoofd op de
               straatstenen; hardstikke dood.'
               'Hardstikke dood ?' vraagt mevrouw De Vries.
               'Ja, hardstikke dood, zucht degene die het
               nieuws heeft verteld. 'En zijn bril was
               ook kapot.'

----------------------------------------------------------------------------

                               Relaviteit
                               ----------

               De zoon van Moos van Dam wilde met
               alle geweld naar de universiteit om
               wiskunde te studeren.
               'Hoe kun je zoiets geks in je hoofd halen!'
               zegt zijn vader.
               'Maar vader' probeert zijn zoon uit te
               leggen, 'daar is Einstein wereldberoemd door
               geworden. Iedereen kent zijn relativiteitstheorie.'
               'Behalve ik, zucht Moos. 'relativiteit; wat is
               relativiteit?'
               'Dat wil zeggen dat alles in het leven relatief is.'
               'Zoals?'
               'Een uur is een uur', zegt de student. 'Dat
               klopt toch?'
               Moos knikt beamend.
               'Maar als je met je meisje zit te vrijen duurt
               een uur vijf minuten en als je op een
               brandende kachel zit, is het of een minuut een
               uur duurt.'
               Moos kijkt zijn zoon lang en aandachtig aan
               en zegt dan:
               'En jij wou beweren dat Einstein daar zijn
               brood mee heeft verdiend?'

----------------------------------------------------------------------------

                                   Proost
                                   ------

               Een Israelische vrachtboot is veilig door
               een zware storm gekomen en Bram, die als
               eerste stuurman zesendertig uur
               onafgebroken in touw is geweest, trakteert
               zichzelf op een stevige borrel.
               Als hij een dag later weer dienst heeft,
               leest hij dat de kapitein in het logboek
               heeft genoteerd:
               'De eerste stuurman was gisteren dronken.'
               de volgende dag bladert de kapitein 
               in het logboek, waarin Bram heeft
               geschreven:
               'Vandaag was de kapitein nuchter.'

----------------------------------------------------------------------------

                                Moordenaar
                                ----------

               Het gehele politie-apparaat was
               ingeschakeld en maakte al een week jacht
               op de man die veertien vrouwen had
               vermoord.
               Moos, die rustig zijn krantje zit te lezen,gaat
               naar de deur omdat er gebeld wordt. Hij
               ziet een verwilderde man, die radeloos
               om zich heenkijkt en angstig fluistert:
               'Ik ben de lustmoordenaar.'
               Moos draait zich om en roept naar de 
               keuken:
               'Saar, hier is iemand voor je!'

----------------------------------------------------------------------------

                                   Goal
                                   ----

               Madame de Gaulle stapte in bed en zei
               tegen haar man:
               'Mijn god, wat is het koud.'
               Waarop de grote Charles haar minzaam
               aankeek en antwoordde:
               'In bed mag je me Charles noemen.'

----------------------------------------------------------------------------

                              Slecht rapport
                              --------------

               Woedend stormt Saar van Dam de klas
               van haar zoontje binnen en vraagt aan de
               onthutste juffrouw:
               'Hoe kon u mijn kind een nul geven voor
               rekenen!'
               'Mevrouw van Dam,'zegt de juf,'dat heb ik me
               ook afgevraagt, maar er bestaat geen lager cijfer.'

----------------------------------------------------------------------------

Zo dit was het dan weer voor deze keer, graag tot de volgende magazine.

                       groeten van: VIGO of D.B.A.
____________________________________________________________________________
ÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿÿ

