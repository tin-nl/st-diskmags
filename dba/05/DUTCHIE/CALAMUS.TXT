D.T.P.



Calamus DESKTOP PUBLISHING

Desktop publishing, een begrip van deze tijd.
Desktop Publishing betekent publiceren vanachter een buro 
Dit is het computerondersteunende ontwerpen en zetten van teksten 
en afbeeldingen.

Vroeger ging men naar de drukker om iets te realiseren, in de 
vorm van visitekaartjes, reklame etc.
Tegenwoordig maakt men deze dingen zelf met een D.T.P. pakket en 
gaat met de schijf met daarop het geproduceerde naar de drukker.

Calamus is zo'n desktop publishing programma.
Het is vrij gemakkelijk te bedienen door de veelzeggende ikonen 
die in dit programma gebruikt zijn.
Zeer veel verschillende lettertypes zijn te verkrijgen om aan
zijn/haar (doorstrepen wat niet van toepassing is) wensen te 
voldoen. 
Een speciale tekstverwerker is niet nodig want die heeft Calamus 
zelf wel in huis. Heeft men een tekst aangemaakt met bijvoorbeeld 
First Word +, kan deze geimporteerd worden om vanuit Calamus deze 
tekst te verwerken.

Tekeningen kunnen vanuit verschillende tekenpakketten 
geimporteerd worden. (Bijvoorbeeld Degas en Stad).

Ook kan met een "zusje" van Calamus, Outline Art, diverse 
tekstingrepen gedaan worden of tekstgrapjes  om een folder o.i.d. 
te verfraaien.

Voor de hobbyist is Calamus een uitdagend programma. Tenminste 
voor mij was Calamus een ware uitdaging.
De mooiste visitekaartjes, drukwerk, bestelformulieren, logo's 
etc. kwamen na enige oefening uit mijn 9-naalds printer rollen. 
Wanneer dat bekend wordt dat je met zo'n programma kunt werken 
komen de mensen al gauw bij je binnenvallen met de vraag om even 
iets voor hen te maken.

Om zoiets te fabriceren zijn echter eerst een paar handelingen 
nodig.
Ten eerste moet eerst een lettertype laden om ook maar iets 
van schrift op het scherm te kunnen toveren. Daarna moet een 
tekstframe op het scherm getrokken worden.
Deze frames kan men met een soort lineaal instellen. Men geeft 
aan hoe groot een frame moet zijn.
Wanneer dit klaar is kan men met <alternate e> in de teksteditor 
komen om vanuit hier de gewenste tekst op te zetten.
Hierna komt de tekst op het scherm om daarna te worden bewerkt.
Zo kan vanuit de 'lettermodule' de hoogte van de woorden worden 
aangegeven.

Voor eerst genoeg, volgende keer meer.

                                   D.v/d Werf

