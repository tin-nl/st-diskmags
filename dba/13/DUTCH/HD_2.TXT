HARDDISKS 2
~LEGO.FIL~   ~RED.PAL~        

                                                                   10

           

           Dit levert meteen een aantal andere grote voordelen op. De 
           doorvoersnelheid kan omhoog en er kunnen 4 apparaten aangestuurd 
           worden. 
           

           De doorvoersnelheid kan opgevoerd worden van 5 Megabit per 
           seconde naar 13 tot 16 Megabit per seconde. Later zelfs naar 20 
           Megabit per seconde. Dit alles is afhankelijk van de bus. (Vesa   
           local bus of PCI) 
           

           Doorvoermogelijkheden van 11 Megabit per seconde zijn nu al 
           mogelijk door middel van speciale buffer-technieken. Alhoewel EIDE
           een aardig eindje in de richting komt van SCSI is het er nog niet 
           helemaal.
           

           Bij SCSI (Small Computer System Interface) heb je de problemen    
           niet die optreden bij IDE. SCSI is vooral op komen zetten na de   
           komst van de CD-ROM speler. 
           

           Bij SCSI is het mogelijk 7 verschillende apparaten aan te sturen  
           met 1 controller kaart. De apparaten worden net als bij een       
           netwerk in een soort van kring aangesloten. Door elk apparaat een 
           ander identificatie-nummer te geven weet de controller het juiste 
           apparaat aan te sturen. 
          

           Het grote voordeel van SCSI is dat het in principe niet uitmaakt  
           wat voor apparaat er "aangehangen" wordt. Zolang het maar een 
           SCSI-interface heeft kan het door de controller bestuurt worden. 
           

           Het grote nadeel dat SCSI tot voor kort had was dat het installe- 
           ren niet altijd van een leien dakje ging. Er moet een stuurbestand
           met verschillende parameters worden geladen. In de beginjaren     
           wilde dit nog wel eens tot conflicten leiden. 
           

           Iedere SCSI-fabrikant had zo'n beetje zijn eigen idee van een SCSI
           stuurbestand. En deze verschillende stuurbestanden konden het toch
           niet altijd met elkaar vinden. 
           

           De laatste tijd is echter door toedoen van de fabrikant Adaptec   
           een standaard ontstaan, die een oplossing biedt voor deze wild    
           groei. Wanneer u een ASPI stuurbestand (Adaptec of Advanced SCSI  
           Program Interface) laadt, dan kunt u in principe allerlei randap- 
           paratuur door elkaar gebruiken.
           

                                                                   11

           

                   4. De aanschaf van een Harddisk


           Bij de aanschaf van een harddisk moeten we op de capaciteit       
           letten, maar dat is niet het enige wat belangrijk is bij een      
           harddisk. De snelheid is ook erg belangrijk. 
           

           Om programma's en gegevens snel te kunnen laden moet de harddisk 
           over een lage gemiddelde toegangstijd beschikken. Deze tijd wordt 
           weergegeven in milliseconden. De maatstaf die men hiervoor over
           het algemeen gebruikt is:

           * Slecht      Meer dan 65 ms

           * Matig       rond de 40 ms

           * Goed        rond de 25 ms

           * Erg goed    onder de 17 ms.


           De zogenaamde overdrachtssnelheid geeft aan hoeveel gegevens in 
           een bepaald tijdsbestek van de harddisk naar het werkgeheugen van 
           de computer kunnen worden verstuurd. Naast de gemiddelde 
           toegangstijd is deze factor doorslaggevend voor de prestaties van 
           een harddisk.
           

           De overdrachtssnelheid staat aangegeven in Megabits per seconde en
           bepaalt dus het aantal bits dat per seconde kan worden uitgewis-  
           seld tussen harddisk en werkgeheugen. De overdrachtssnelheid hangt
           niet alleen af van de harddisk, maar ook van de gebruikte control-
           ler.
           

           Bij een harddisk waarvan de controller is aangesloten op de       
           ISA-bus is een overdrachtssnelheid van 500 Kb per seconde vrij    
           gebruikelijk. Met ESDI-controllers zijn technisch echter ook al   
           snelheden mogelijk van 1,8 Mb per seconde en hoger.
           

           De interleave-factor geeft aan hoe vaak een schijf om zijn as     
           draait voordat alle sectoren van een (1) enkel spoor zijn gelezen.
           Optimaal is uiteraard dat een schijf daarvoor slechts 1 keer hoeft
           rond te draaien. Op grond van een aantal factoren, bijvoorbeeld de
           overdrachtssnelheid en de werksnelheid van de processor, is dat   
           een moeilijk haalbaar ideaal.
           

           De interleave-factor bepaalt de logische volgorde van de 
           afzonderlijke sectoren op de harddisk. Met de juiste software kan 
           men de interleave-factor veranderen. Zodat deze factor zo is, dat 
           de computer de harde schijf nog net kan bijhouden.
           

           De fabrikant voorziet een harddisk meestal van de fabriek uit al  
           met een interleave factor. Soms wordt deze factor ook aangegeven  
           op de harddisk. 
           

           Een interleave factor van 1:1 houdt in dat de schijf een keer moet
           ronddraaien voordat een spoor volledig is ingelezen. Bij een      
           factor van 1:3 houdt dit in dat de schijf drie keer moet rond-    
           draaien voordat het spoor in zijn geheel is gelezen. De factoren  
           1:6 en 1:12 zijn verder ook nog wel gebruikelijk.


                                                                   12

           

           Een harddisk die gebruik maakt van thin film media is over het 
           algemeen ook veel sneller dan de conventionele harddisk met een 
           dikkere magnetische laag.
           

           Verder is het ook wel belangrijk dat een harddisk niet te veel    
           lawaai maakt. Het is misschien niet het belangrijkste criterium,  
           maar het kan knap vervelend zijn als een harddisk veel lawaai     
           maakt.
           

           Een voice coil harddisk is over het algemeen vrij stil. Deze is in
           ieder geval een stuk stiller dan een harddisk met stappenmotor.   
           Over het algemeen gaat een voice coil harddisk ook langer mee dan 
           een harddisk met stappenmotor. Dit heeft te maken met het verschil
           in constructie (Zie hoofdstuk 3). Een voice coil harddisk is soms 
           te herkennen aan een oneven aantal koppen (Zie ook hoofdstuk 3).
           

           Iets wat ook wel vrij belangrijk kan zijn, vooral als de computer 
           zo af en toe nog wel eens wordt verplaatst, is een harddisk met 
           autoparking. 
           

           Als een harddisk geen stroom meer krijgt, dus als de computer is 
           uitgeschakeld, houden de schijven op te draaien. De lees- en 
           schrijfkoppen hangen dan ergens boven het oppervlak van de 
           schijven. 
           

           Door stoten kan het gebeuren dat de koppen met de schijf in 
           aanraking komen en er gegevens verloren gaan. Ook als u de 
           computer inschakelt dreigt er gevaar. Door de spanningspieken bij 
           het inschakelen kunnen delen van de harddisk worden gemagneti-    
           seerd. Die delen worden vervolgens gewist.
           

           Daarom is het zeer aan te raden de lees- en schrijfkoppen te      
           parkeren voordat de computer uitgeschakeld wordt. Dit is helemaal 
           van belang als de computer vervoert wordt. 
           

           Er zijn programma's in de omloop die dit voor u doen. Tegenwoordig
           echter is dit niet meer nodig. De meeste harddisks verplaatsen de 
           koppen naar een positie waar ze geen schade meer kunnen aanrichten
           nadat de computer is uitgezet.
           

           Nadat de computer is uitgezet draaien de schijven nog even door. 
           Daarbij wordt stroom gegenereerd. Het automatische parkeerproces 
           gebruikt die stroom om de stappenmotor aan te drijven die de lees-
           en schrijfkoppen vervolgens naar de parkeerpositie (Het midden van
           de schijf) verplaatst.
           

                                                                   13

           

           Tegenwoordig maken ook steeds meer harddisks gebruik van de 
           zogenaamde zone bit recording. Dit is ontwikkeld om een betere 
           opslagcapaciteit te bereiken. 
           

           Meestal bevat elk spoor van de harddisk dezelfde hoeveelheid 
           gegevens. Het aantal sectoren per spoor is dus gelijk op de       
           binnenste en buitenste sporen. Dat komt erop neer dat de schrijf- 
           dichtheid op de binnenste sporen veel hoger is.
           

           Omdat de kwaliteit van de magnetische laag over de hele schijf    
           toch gelijk is, is dezelfde schrijfdichtheid ook te bereiken op de
           buitenste sporen. Hetzelfde wordt ook gedaan met CD's. 
           

           Door zone bit recording toe te passen verdeelt de fabrikant de    
           schijf in meerdere gebieden. In het binnenste gebied, waar de 
           schrijfdichtheid het hoogst is, wordt het kleinste aantal sectoren
           per spoor gebruikt. 
           

           In het middelste gebied stijgt het aantal sectoren per spoor en 
           daardoor ook de schrijfdichteid en de opslagcapaciteit. Op        
           dezelfde manier worden ook de buitenste sporen aangepast.
           

           Harddisk-fabrikant Seagate werkt tegenwoordig aan een harddisk met
           615 cilinders. Voor de buitenste sporen geldt een indeling van 52 
           sectoren per spoor, voor de middelste 39 sectoren per spoor en    
           voor de binnenste 26 sectoren per spoor. 
           

           Hierdoor bereikt Seagate 30 procent meer opslagcapaciteit. Alleen 
           het beheer wordt iets ingewikkelder.
           

           Dit laatste wordt door de harddisk-fabrikant natuurlijk niet 
           opgegeven. Want het maakt de klant toch niet uit hoe de harddisk 
           ingedeeld wordt, als er maar wordt voldaan aan de juiste hoeveel-  
           heid opslagcapaciteit. 
           

           Wat de fabrikant over het algemeen wel opgeeft is de shock-rating.
           Een harddisk is slechts beperkt bestand tegen stoten. Natuurlijk 
           proberen de fabrikanten hun harddisks zo robuust mogelijk te      
           maken, maar het is technisch onmogelijk een harddisk helemaal     
           schokbestendig te maken.
           

           Vandaar dat door de fabrikanten een schokbestendigheidsfactor     
           wordt opgegeven. Hiermee geeft de fabrikant aan welke belastingen 
           de harddisk in rust en in bedrijf kan ondergaan zonder schade op  
           te lopen.
           

           De shock-rating wordt aangegeven in G. Een (1) G (gravitatie) is 1
           keer de aantrekkingskracht van de aarde. Meestal verdraagt een 
           harddisk in bedrijf stoten van 10 G en in rust stoten tot 20 G    
           zonder dat er gegevens verloren gaan.
           

                                                                   14

           

           Harddisks in draagbare computers moeten uiteraard een grotere 
           schokbestendigheid hebben dan die in desktops. Mocht het zo zijn  
           dat er bij aankoop keuze is tussen twee harddisks, dan verdient de
           harddisk met de hoogste shock rating de aanbeveling. Deze is over 
           het algemeen het veiligst.
        

           De harddisk-fabrikant geeft over het algemeen ook wel de MTBF op. 
           Wat houdt dit nu in? Het is mogelijk op te geven wanneer er 
           mogelijk fouten gaan optreden op een harddisk. 
           

           De fabrikanten van harddisks vermelden de gemiddelde tijdsduur van
           foutloos werken met een bepaalde harddisk in de eenheid MTBF. Dit 
           staat voor Mean Time Between Failures. 
           

           Een MTBF van 40.000 betekent er pas een mechanische of een 
           elektrische fout te verwachten is na 40.000 uur. Deze tijd gaat in
           nadat de harddisk nieuw in gebruik is genomen. Bovengenoemd 
           aantal uren komt neer op ongeveer 4,5 jaar. 
           

           De MTBF is echter wel een gemiddelde waarde. Het kan zo zijn dat 
           een harddisk met een MTBF van 40.000 pas na 10 jaar de geest 
           geeft. Het kan ook echter zo zijn dat de harddisk na 10 uur er al 
           voorgoed mee ophoudt. De meeste harddisks hebben een 
           MTBF-waarde tussen de 20.000 en de 40.000 uur.
           

           Als er een fout is opgetreden, laat men de harddisk repareren. Met
           de MTTR,  Mean Time To Repair, bepalen de fabrikanten de tijd die 
           nodig is om de defecte harddisk te repareren. 
           

           De MTTR-waarde geeft dus aan hoe lang een monteur met de reparatie
           bezig is. De meest harddisks hebben een MTTR van ongeveer een half
           uur.
           

           Een Conner of Quantum harddisk blinkt uit door grote betrouwbaar- 
           heid, geringe geluidsproduktie en een laag stroomverbruik. Een    
           lager stroomverbruik betekent tevens minder warmteontwikkeling,   
           waardoor een geregelde koeling minder vaak aangesproken hoeft te  
           worden.
           

           Goede harddisks (dit is ook in de prijs te merken) zijn: Quantum, 
           Conner en Maxtor.

           Redelijke harddisks zijn onder andere: NEC, Micropolis, Imprimis, 
           Microscience, Rodime, Miniscribe en Seagate.
           

                                                                   15

           

                            5. Samenvatting.


           Dit verslag ging over harddisks. Ik heb gekozen voor dit verslag 
           omdat een harddisk tegenwoordig tot de standaard-uitrusting       
           behoort. Tevens vond ik het voor mezelf wel een interessant       
           onderwerp omdat ik bij mijn nieuwe stage plek bij Jonkers Data    
           nogal regelmatig met verschillende harddisks in aanraking kom.
           

           Hoofdstuk twee was een wat algemeen hoofdstuk. Hierin werd 
           uitgelegd hoe een harddisk grofweg gemaakt wordt. Tevens werd in 
           dit hoofdstuk kennis gemaakt met verschillende controllers zoals: 
           IDE, SCSI enz...
           

           Hoofdstuk drie ging wat dieper in op de harddisk. Zo werd in dit 
           hoofdstuk uitgelegd wat de voor en nadelen waren van IDE, EIDE en 
           SCSI. Tevens werd in dit hoofdstuk termen als voice coil en 
           Winchester koppen uitgelegd.
           

           Hoofdstuk vier behandelde de aanschaf van een harddisk. "Wat is 
           belangrijk?" en "Waar moet je op letten?" werd voor het grootste 
           gedeelte in dit hoofdstuk uitgelegd. Tevens heb ik in dit hoofd-  
           stuk nog wat termen verklaard die belangrijk zijn bij de aanschaf 
           van een harddisk. Zo heb ik in dit hoofdstuk bijvoorbeeld uitge-  
           legd wat de kreten MTBF en MTTR inhouden.
           

           
           

                             Bronvermelding.

                                    

           Data Beckers Nederland, Het grote Harddisk boek, 1e druk, Utrecht,
           1990

           Peter Smit. "De harddisk intern Een harddisk voor iedereen", Atari
           ST Nieuws, 4 (1991), p. 23 - 25.

           Dirk Peeters en Josef Schildermans, "Keiharde Opslag", Computer ! 
           Totaal, 4 (1995), p. 29 - 37

 ~BRIEF2.BLK~




