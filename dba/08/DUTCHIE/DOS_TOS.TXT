DOS TOS

Zo, het nieuwe jaar is al weer aangebroken, en ik dacht "ach laat ik ook 
eens een stukje voor het D.B.A. Magazine schrijven."

Naast me liggen wat tijdschriften die uiteraard  over computers gaan en 
als je dan al die nieuwe types ziet dan denk je al gauw "zal ik nu wel 
of niet, en wat voor een, en van hoeveel, en wat wil ik er nu mee, en  
en en en ......"  je snapt het al....TWIJFEL.

Als je de berichten leest over de nieuwe ATARI FALCON krijg ik toch wel 
de kriebels, maar dan denk ik weer....rustig afwachten jongen we zien wel 
weer. Dan denk ik weer terug aan de tijd van ATARI 800 XL, het geklungel 
met cassette-bandjes en het leren geduld hebben. Ook toen dacht ik, zal 
ik nu wel of niet die nieuwe ATARI ST.....Je snapt het al... die ST kwam 
er , wel na rustig afwachten. Of die FALCON er komt !!! ik weet het nog 
niet. Mijn twijfel blijft nog wel even want ook al ben ik ATARI trouw,ik 
kijk toch naar die MS-DOS rekenaars. Oke ik heb toen wel zo`n AT-SPEED 
intel in z`n hersens geprikt maar toch...het is beperkt DOS-sen en soms 
ook beperkt TOS-sen: probeer maar eens een MIDI sequencer fatsoenlijk 
draaiende te houden als je deze onder TOS draaid met een INTEL onder z`n
schedel. Dan toch maar zo`n MS-DOS ding.....of toch maar niet...je hoort
steeds die verhalen zo van "aach man die dingen zijn zo ongebruiks vrien-
delijk "  Tsja ...als ik op mijn werk achter zo`n DOSser zit, dan zweven 
er wel eens zwarte wolkjes of wolken boven mij. Dan denk ik weer "ik heb 
verdorie toch de hele bende, met harddisk stroomlijn, divers getinte 
ruitenscherm, 3 1/2 en 5.25 Inc. wielen... ect. ect. alleen de motor heeft 
wat weinig PK`s (1040 PK). Maar daar zijn opvoer setjes zat voor. Je ziet 
het, het blijft voor mij wikken en wegen, DOSsen of TOSsen, het zal voor-
lopig voor mij nog wel TOSsen blijven. 

Wie hierop wil reageren, of een ander stukje wil schrijven doe dit en 
stuur dit naar D.B.A. Magazine. Zie elders het adres in dit magazine. 

Tony Ouwehand.

