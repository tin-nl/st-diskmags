GOUDBLOEM

Goudsbloem 19/
Almere

Sticker op de brievenbus:  Geen reclamedrukwerk.  Een  naambordje 
met twee voor- en twee achternamen.

Achter  de patrijspoort:  Els,  haar rechtop,  heloranje  plastic 
oorhangers.  Deur open:  Els draagt een colbertje met  omgeslagen 
mouwen en een korte rok.  Begroeting:  het vaste probleem - links 
of  rechts  beginnen,  twee of drie zoenen?  'Konden  jullie  het 
vinden?'  Ons  geschenk:  zeepje van de Body Shop  en  een  lange 
plastic lepel met tanden, voor de spaghetti.

In de keukendeur:  Johan.  Een druipende hand.  Onder zijn  short 
een  jasje en een bandplooibroek.  Contactlenzen blijken  geruild 
voor rond montuur van helderblauwe kunststof.

Decoor:  grijs en mintgroen.  Aluminium buizen, noppenzeil. Op de 
glazen eetkamertafel de nieuwe lamp:  spriet met contragewicht en 
piepklein  halogeenlampje.  Els en Johan zijn in de overgang  van 
Ikea  naar design.  Boekenkast met vijfenentwintig titels van  de 
boekenclub.  Bijzettafeltje  met Volkskrant,  Vrij  Nederland  en 
VPRO-gids. Lapjeskat, 'Oidipoes'.

Aan de muur:  ingelijste posters,  een zeefdruk van de  kunstuit-
leen.

Muziek: Joe Jackson.

Een drankje: Johan shaket Tequila Sunrise. Mexicaanse chips.

Aan tafel: taco's, avocadopuree ('guacamole', ietsje bruin gewor-
den),  grote glazen bak salade:  ijsbergsla,  mais, cherrytomaat-
jes, gele paprika's. Placemats met Mondriaanmotief.

Gesprek:  de laatste speelfilm over Zuid-Afrika.  De nieuwe Mexi-
caan.  Vakantie in Turkije.  Freek de Jonge ('Freek').  Het voor-
deel van CD's boven LP's.  Wie de meeste heeft. Wie het eerst een 
CD-speler had. Psychotherapie.

Koffie:  zuivere  koffie.  Spa rood,  vers  sinaasappelsap,  rode 
wijn.

Freek op de video.  Johan kan hem heel leuk nadoen met die nieuwe 
bril.

Afscheid: nog nahikkend. Nu minder moeite met zoenen.


Door Peter Burger uit Taaldaden VWO 1

Overgetypt door: Corsair v.d. Giants
                 (demo development)
