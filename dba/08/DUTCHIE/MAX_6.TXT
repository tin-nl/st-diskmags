MAX TAILLEUR ( 6 )

Hallo Nederlandse lezers, hier is al weer het zesde deel van de moppen
van MAX TAILLEUR ik hoop dat je de moppen weer leuk zult vinden.


                                 BEZETTING
                                 ---------
               Saar van Dam probeert tijdens de
               laatste wereldoorlog met een vals
               persoonsbewijs te vluchten.
               Een landwachter die in de trein haar
               papieren controleerde, vond dat de naam
               Jansen en Saars gezicht niet met elkaar
               corresponderen.
               'Hoe is uw naam?'
               'Geloof?'
               'Katholiek.'
               De man vertrouwde het echter allerminst
               en vroeg:
               'Mag ik uw handtekening even vergelijken
               met die op uw persoonsbewijs? Wilt u op 
               dit papier even uw handtekening zetten?'
               Resoluut schudde Saar het hoofd.
               'Dat kan niet... op zaterdag mag een vrome
               katholiek niet schrijven.'


                              LEGER DES HEILS
                              ---------------
               Een moderne, hip geklede heisoldate
               komt Moos van Dam een bijdrage vragen.
               Moos haalt een gulden uit zijn zak, maar
               vraagt op het moment dat hij die in de bus
               wil stoppen:
               'Waar gaat die gulden naartoe?'
               'Dat geld is voor de heer,' antwoordt het
               meisje met stralende ogen.
               Moos kijkt haar aan en vraagt:
               'Hoe oud ben je kind?'
               'Negentien.'
               Moos stopt de gulden weer in zijn zak
               en zegt:
               'Ik ben achtenzeventig en zie de Heer eerder
               dan jij hem ziet.'


                                 HOGE HOED
                                 ---------
               Moos komt na een bezoek aan zijn societeit
               de slaapkamer binnen en zegt lachende
               tegen zijn vrouw:
               'We hebben vanavond zo verschrikkelijk
               gelachen. De voorzitter bood een hoge hoed aan
               aan een lid van de soos die nog nooit zijn
               vrouw had bedrogen, maar niemand stond op.'
               'Waarom ben jij dan niet opgestaan?' vroeg
               Saar verbaasd.
               Na een korte aarzeling antwoordde Moos
               verontschuldigend:
               'Je weet, mij staat geen hoge hoed.'


                              ELEKTROTECHNIEK
                              ---------------
               'Vader, hoe werkt een radio?'
               'Zal ik je vertellen, mijn kind. Verbeeld je
               nou eens dat ze in Hilversum een hele lange
               teckel hebben met zijn start in Hilversum en
               zijn snuit in Groningen. Als ze die nou in
               Hilversum op zijn staart trappen,
               jankt-ie in Groningen. Zo werkt telegrafie, 
               en radio is precies hetzelfde, maar dan zonder
               teckel.'


                                 DERDE RIJK
                                 ----------
               Tijdens de laatste wereldoorlog waren twee
               joden in gesprek, terwijl ze Untern den
               Linden in Berlijn liepen te wandelen.
               'Het spijt me wel, maar ik ben niet tevreden
               over onze leider.'
               De ander keek angstig om zich heen en
               fluisterde:
               'Wees toch stil, idioot! Als ze het horen,ga
               je de gevangenis in,'
               'Waarom?' vroeg de eerste.'Ik bedoel onze
               leider Mozes. Als die ons niet uit Egypte
               had geleid, hadden we nu allemaal een Brits
               paspoort.'


                                 ZUINIGHEID
                                 ----------
               Moos, die 's morgens naar kantoor gaat,
               zegt bij het afscheid tegen zijn vrouw:
               'Schat, je hebt nou een nieuwe bril
               gekregen; als je ergens naar toe moet kijken,
               zet hem dan af.'


                               JASCHA HEIFETZ
                               --------------
               Een vrouw van een miljonair uit Boston
               vroeg Jascha Heifetz hoeveel het zou
               kosten als hij ter gelegenheid van haar
               zilveren bruiloft een solo zou spelen.
               'Mijn honorarium is vijfduizend dollar per
               optreden,' zei de meester bescheiden.
               'Goed,' luidde het trotse antwoord.' Maar
               ik wil u er wel op wijzen dat het de
               artiesten verboden is zich met mijn gasten te
               bemoeien.'
               Heifetz knikte begrijpend en zei minzaam:
               'In dat geval vraag ik slechts vijfhonderd
               dollar, mevrouw.'


                                 BANKROET
                                 --------
               'Heb je gemerkt dat Bram van Praag de
               helft van zijn vrienden heeft verloren sinds
               hij failliet is?'
               'En de andere helft ?'
               'Die weet het nog niet.'


                               CONVERSATIE
                               -----------
               Moos is met zijn vrouw uitgenodigd om bij
               zijn baas te komen dineren. Na de
               maaltijd zit het gezelschap in de salon
               genoeglijk over allerlei onderwerpen te praten.
               Plotseling vraagt de gastvrouw aan Saar:
               'Kent u Beethoven?'
               'Of ik Beethoven ken!' zegt Saar met een
               superieur lachje.'Vanmorgen zat-ie nog
               naast me toen ik met lijn 7 naar de
               Rozengracht ging.'
               Er viel een doodse stilte en ook toen de
               koffie werd geserveerd, wilde het gesprek
               niet meer vlotten.
               Bij het naar huis gaan zei Moos woedend
               tot zijn vrouw:
               'Wat ben je toch een stommerd! Hoe kon je dat
               nou zeggen van die Beethoven. Iedereen weet
               toch dat lijn 7 niet over de Rozengracht gaat!'


                               DISCRIMINATIE
                               -------------
               In de Amerikaanse staat Mississippi
               vragen een paar jonge negers aan de portier
               van het hotel waar ze hun intrek
               hebben genomen:
               'Verzorg ons een stuk of wat knappe blanke
               call-girls.'
               'Dat gaat niet in Mississippi,'luidt het
               verschrikte antwoord.
               'Waarom niet?' zegt een van de jongens
               verbaasd. 'We willen niet met ze naar de 
               universiteit!'


                               PERSOONSBEWIJS
                               --------------
               Bram van Praag was in contact gekomen
               met iemand van de ondergrondse, die
               hem een vals persoonsbewijs had bezorgd.
               'Vlucht hiermee het land uit,' zei de
               verzetsman. 'En als iemand je vraagt hoe je
               heet, zeg dan onder geen voorwaarde dat je
               naam Bram vam van Praag is.'
               En zo ging Bram op reis.
               Op een landweg wordt hij aangehouden
               door een stel NSB-ers, die hem naar zijn
               naam vragen.
               'U mag me noemen hoe u wilt,' antwoord de
               vluchteling,'maar in godsnaam, noem
               me geen Bram van Praag!'


                                  KING LEAR 
                                  ---------
               Het was een prachtige voorstelling van
               Shakespeares King Lear geweest. Het
               publiek bleef applaudisseren, het
               gordijn ging steeds weer open, de spelers
               werden bedolven onder een zee van
               bloemen.
               'Hoe vond je het?' vroeg Moos aan zijn
               vrouw.
               'Prachtig,' zei Saar.' Maar het is een
               schade dat ze de schrijver niet op het 
               toneel hebben laten komen.'


                                VISSERSLATIJN
                                -------------
               Ze zaten naast elkaar te vissen en vertelden
               elkaar de meest sterke verhalen.
               'Ik heb eens een snoek gevangen van 112 pond,'
               zei Moos,' met als aas alleen maar een 
               stukje deeg.'
               'En ik,' zei Bram,' was eens aan het vissen op
               de noordzee. Plotseling voel ik een ruk aan
               mijn hengel, ik haal op en wat denk je dat eraan
               zat? Een scheepslantaarn van een
               oude Oostindievaarder. En weet je wat het
               wobnderbaarlijke was? Dat ding brandde nog!'
               Moos keek zijn makker van opzij aan en zei:
               'Bram, als ik honderd pond van die snoek af
               haal, blaas jij dan die lamp uit?'

Nou, dit was het dan weer voor deze keer, tot misschien een volgende
nummer van D.B.A. magazine.
                                                       VIGO OF D.B.A.
                                           
