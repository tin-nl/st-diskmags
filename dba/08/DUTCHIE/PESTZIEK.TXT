PESTZIEKE DIEREN

***************************************************************************
By ms. Angel of the D.B.A.
***************************************************************************

Een ziekte, waarvan de naam tot in onze dagen nog schrik en angst wekt,
kwam de mensen plagen als straf voor hun verdorvenheid. Het was de 
pest, uit toorn door de hemel gezonden op 't lest. Die ziekte had
nu het dierenrijk aangetast. Niet allen stierven, maar allen kregen
last, van groot tot klein, van oud tot jong, geen die aan de hemelse
gesel ontsprong. De tortels bedreven geen liefde meer, allen lagen
ziek terneer.
Daarom hield de koning Leeuw dierenraad en zei:
"Vrienden, deze ramp komt van de hemel dunkt mij om te straffen voor
wat wij hebben misdaan". Als wij de grootste boosdoener offeren gaan, 
wordt misschien de Hemelse Gerechtigheid vervuld en ons vergeven
onze schuld. Raadpleeg dus uw geweten, zonder iets te vergeten. Wat
mij zelf betreft: gulzigheid is een van mijn zonden en ik heb menig
onschuldig schaap verslonden, soms ook de herder er nog bij...
Desnoods dus offer ik mij...
Maar wij zullen eerder vergiffenis verwerven als de schuldigste
van ons gaat sterven".
De vos nam toen het woord en zei: " Maar wat die schapen betreft,
dat is geen zonde. Het is een eer door de koning te worden 
verslonden. Wat die herder aangaat, die kreeg zijn verdiende loon,
voor aan ons dieren bedreven smaad en hoon". Zo sprak de vos en de
vleiers vielen hem bij. "Geen sprake van zonde!" zeiden zei.
Tijgers, beren en honden en andere vechters kregen het woord.
Steeds werd de uitspraak: "Onschuldig!" gehoord. Eindelijk deed ook
de ezel zijn zegje:
"Eens liep ik langs een smal wegje, dat grensde aan een kloosterwei.
Van honger nam ik daarvan een mondje vol gras.
Pas nu begrijp ik hoe misdadig dat was".
Toen het grauwtje was uitgesproken is een hels kabaal losgebroken.
Het werd een halsmisdaad, een doodzonde genoemd.
"Andermans gras vreten!" De ezel was tot sterven gedoemd.

        In een vonnis staat zwart op wit,
        hoeveel macht men wel bezit. 

