JAGUAR KOPEN?
~KRATER.FIL~
In het vorige nummer van D.B.A. Magazine waren er een aantal 
personen die hun klachten spuiden over de manier waarop zij 
behandeld  werden door computerwinkels.  Zoiets heb  ik  ook 
meegemaakt. Hier mijn verhaal...

Een  jaar  geleden  (september 1994)  zag ik op de beurs van 
Eindhoven  een  stand  van  Atari Plus,  waar zij een Jaguar  
aanboden  voor FL 550,- incl. Cybermorph. Ik dacht: "Kopen!"
Dat  deed ik ook en ik schreef 2 giro betaalkaarten  uit  en 
gaf  die  aan  1 van die gasten.  Daarna moest  ik  een  bon 
ondertekenen en de koop was gedaan.  De Jaguar zou over  een 
week of 2 opgestuurd worden, zei die.

Twee weken waren voorbij en de postbode had nog steeds niets 
bij mij aan de deur gebracht. Dus ik ging maar even bellen.
De  man legde  mij heel  goed uit  wat er aan de  hand  was, 
namelijk  dat ze niet genoeg afnemers hadden en dat het  dus 
nog een weekje of twee ging duren.
Die  twee weken gingen natuurlijk ook voorbij en ik  wachtte 
nog steeds gespannen af.
Toen  het inmiddels januari was vond ik het wel weer  genoeg 
dus  ik belde weer.  Dit keer vertelde de man dat ze  gingen 
samen  werken  met MABN en dat het nu niet  lang  meer  ging 
duren,  bovendien kreeg iedereen die besteld had een  gratis 
spel zou krijgen. Top toch?
Het duurde  toch lang en dit keer belde ik MABN maar es  een 
keertje, en die man zei: "Jaguars? die hebben wij niet meer, 
die  hebben wij allemaal opgestuurd,  en we krijgen ze  niet 
meer binnen."

Nu was ik het echt zat,  en ik belde toen met de jongen  die 
het  allemaal geregeld had,  en die zei dat tie er voor  zou 
zorgen.
Dat  duurde natuurlijk ook een gehele tijd en ik  faxte  een 
zooi faxjes, want ik kon hem nooit aan de telefoon krijgen.

En toen op een dag kreeg ik hem eindelijk... aan de telefoon 
en hij zei:  "Ik ga er voor zorgen, en weet je wat je krijgt 
er nog een spel bij, nl. Crescent Galaxy."
Dat was es effe wat,  2 gratis spellen  erbij,  fantastisch, 
want intussen was ik er achter gekomen dat het andere gratis 
spel Club Drive was.

Maar, je raad het al. NIETS!
Dus nu was ik het zo zat, dat ik die gozer een brief schreef 
waarin ik hem verzocht om mijn geld netjes terug te storten.

En  weet je wat?  Je zult het niet geloven,  nog  geen  week 
later  drukte er een postbode bij ons op de  bel.  Jaaaahhh! 
Hij was er eindelijk!
En dat maar na ruim 9 maanden.

Maar tevreden ben ik nog steeds niet,  want die twee  gratis 
spellen heb ik nog steeds niet ontvangen.


Groetjes,

Crap Demming Christiaan...
~BROWN.PAL~