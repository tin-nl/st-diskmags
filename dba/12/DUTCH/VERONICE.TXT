VERONICA
~ORGANIC.FIL~
+++++++++++++++++++++++++++++++++++++++
VERONICA COMPUTER MAGAZINE EN CONSORTEN
+++++++++++++++++++++++++++++++++++++++

Hallo luitjes,

In D.B.A. magazine 11 had ik een paar tips geschreven over informatie
betreffende computer-programma's op de beeldbuis. Ik heb het onder andere
gehad over Dubbelklik en Veronica computermagazine, vooral over het feit dat
ze zo simpel en saai zijn. Hier volgt dan een ervaring met Veronica,

Eens in de maand zenden die gasten van Veronica hun programma uit en laatst
zat ik daar naar te kijken. Op het eind van het programma wordt er (gejat van
de B.B.C.)een hoop informatie gegeven die je alleen via de videorecorder kunt
bekijken door ze beeldje voor beeldje af te spelen. Er staat dan altijd een
prijsvraag tussen met als prijs 750 piek aan CD-Rom spul. De opdracht was
simpel dus ik heb maar eens een briefkaartje die kant opgestuurd. In een
gekke bui (heel normaal bij mij)heb ik er het volgende er bij opgeschreven,

Als jullie echt eens een interessant onderwerp willen hebben bel me dan even.
Take it or Leave it (psychologisch trukje).

Goed, ik had er al direkt spijt nadat ik het kaartje in de brievenbus had
gegooid, maar ik dacht mij mezelf, die lui zullen natuurlijk nooit bellen ...

Een paar dagen later, telefoon, een vrouwenmens van Veronica aan de lijn. Ze
vroeg dus wat dat interessante onderwerp was, dat ik op het kaartje had
gezet. Ik vertelde haar dat er naast P.C.'s ook nog andere computers beston-
den. De eerste reactie van haar was: Apples !? Ik bleef beheerst en vertelde
haar dat het in dit geval Atari Falcons, Amiga en Archimedes computers
betrof. Verder maakte ik haar duidelijk dat de 'scene' van deze computers
bijeen zouden komen in Bremen (Duitsland), misschien aardig om daar eens wat
aandacht aan te besteden !? Is dat het 'interessante' onderwerp was haar
eerste reaktie !? Het betrof hier without doubt een onderontwikkeld wezen
waar je voorzichtig mee om moest gaan. 

Ik legde haar het een en ander uit over deze meeting, waarna ze zei, dan kan
ik dat mooi in de Veronica Agenda zetten ... Ik bleef zoals altijd beheerst
en vertelde haar dat deze party alleen voor genodigden was. Moet je voor-
stellen 10.000 man op de koffie denkend dat het de CEBIT beurs betreft, een
geinig idee maar het moest toch maar niet. Ze wou het telefoonnummer van een
van de organisatoren om misschien iets te regelen ... Ik weet trouwens niet
zeker of ik nou die blonde presentatrice aan de lijn had of iemand anders.
Anyway die blonde gaat met die tennisbal Krai-nog-wat volgens Havoc (en die
kan het weten want die leest de roddelbladen). 

Wat er verder gebeurt is weet ik niet op dit moment, maar het zal nu wel
geschiedenis zijn omdat dit issue na de Fried Bits Party is uitgegeven. De
Falcon kan momenteel wel wat promotie gebruiken en het is ook wel eens goed
om te laten zien, dat er meer is dan P.C.'s en Apples ! De 'papier magazine'
pers was toch al aanwezig op de party, dus waarom niet de T.V. !? Iedereen
die ik gesproken heb vond een leuk idee. Ik heb mijn twijfels of ze ook
daadwerkelijk zullen komen want ze worden heavy gesponsord door P.C. fabri-
kanten. Die lui van Compaq, HP, Escom en PCM bepalen toch voor het grootste
gedeelte wat er in het programma komt en die lijken me niet echt Atari
minded. Het is vooral Dubbelklik die zwaar gesponsord wordt want het program-
ma is een grote verkapte reclame boodschap !

Ik wordt stapelgek van dat gezeik over CD-ROM en Internet, er is veel meer
dan alleen die twee onderwerpen. Er is een hele hype rond Internet en CD-Rom
ontstaan, terwijl het in de praktijk meestal toch wat tegen valt. De compu-
terprogramma's op de vaderlandse beeldbuis zijn daardoor ronduit slaapverwek-
kend te noemen. Iemand op mijn werk noemde 'Dubbelklik' een belediging voor
de gemiddelde computer gebruiker (en de persoon in kwestie is een gemiddelde
gebruiker). Elke keer maar weer dat ophemelen van (HP)kleuren printers en het
laten zien van lamers die hun postduiven bestand in hun Compaq Presarium
hebben getikt. Onder het motto: Ik ben Kees, dit is mijn vrouw en dit zijn
mijn twee lieve kindertjes, je zou het niet zeggen maar ik heb een computer
thuis ! Ik heb daar al mijn zeldzame tropische vissen in gedaan. Best wel
makkelijk zo'n FLATbed scanner ...

'Tuurlijk heeft zo'n kerel/wijf geen gewone clone thuis staan, nee, het is
Compaq Presario. Die lui van Dubbelklik komen zeker binnen, dumpen de clone
in de vuilnisbak en zetten er een Presario voor in de plaats. Alleen jammer
dat ze hem weer mee nemen na de opnamen. Het is altijd aardig te zien dat
deze mensen open staan voor andere merken.

Heel aardig is het optreden van die onsympathieke eikel die Escom rotzooi
staat aan te prijzen. Hij houd ergens tussen een gangster en een ECI verko-
per. Het type die eerst je vertrouwen probeert de winnen om je dan vervolgens
iets aan te smeren dat je niet wilt hebben. Toch jammer dat ze dit artikel
niet lezen daar bij RTL en Veronica ...

Tot een volgende keer, 

Slimer 

P.S. Mocht je zelf nog het een of ander kwijt willen dan moet je even        
schrijven naar onze postbus, want die staat open voor iedereen ...
  
